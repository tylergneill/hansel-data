<TEI>
  <body>
    <div n="1 pratijñāsūtra PJS">
      <pb n="3"/><lg n="1.1" xml:id="v1_1">
        <l n="ab">viśuddhajñānadehāya trivedīdivyacakṣuṣe |</l>
        <l n="cd">śreyaḥprāptinimittāya namaḥ somārdhadhāriṇe ||</l>
      </lg>
      <lg n="1.2" xml:id="v1_2">
        <l n="ab">abhivandya gurūnādau śiṣyadhīpadminīravīn |</l>
        <l n="cd">tatprasādāt kariṣye 'haṃ mīmāṃsāślokavārttikaṃ ||</l>
      </lg>
      <lg n="1.3" xml:id="v1_3">
        <l n="ab">tadvidvāṃso 'nugṛhṇantu cittaśrotraiḥ prasādibhiḥ |</l>
        <l n="cd">santaḥ praṇayivākyāni gṛhṇanti hy anasūyavaḥ ||</l>
      </lg>
      <lg n="1.4" xml:id="v1_4">
        <l n="ab">na cātrātiva kartavyaṃ doṣadṛṣṭiparaṃ manaḥ |</l>
        <l n="cd">doṣo hy avidyamāno 'pi taccittānāṃ prakāśate ||<pb n="4"/></l>
      </lg>
      <lg n="1.5" xml:id="v1_5">
        <l n="ab">kuto vā gṛhṇate doṣaṃ sūrayo madvidhoktiṣu |</l>
        <l n="cd">neṣyate yaḥ parastho 'pi sa svayaṃ gṛhyate katham ||</l>
      </lg>
      <lg n="1.6" xml:id="v1_6">
        <l n="ab">nirdoṣatvaikavākyatvaṃ kva vā lokasya dṛśyate |</l>
        <l n="cd">sāpavādā yataḥ ke cin mokṣasvargāv api prati ||</l>
      </lg>
      <lg n="1.7" xml:id="v1_7">
        <l n="ab">āgamapravaṇaś cāhaṃ nāpavādyaḥ skhaliteṣv apy apodyate |</l>
        <l n="cd">na hi sadvartmanā gacchan skhaliteṣv apy apodyate ||</l>
      </lg>
      <lg n="1.8" xml:id="v1_8">
        <l n="ab">yathā kathañ cid ārabdhā trayīmārgānusāriṇī |</l>
        <l n="cd">vāgvṛttir alpasārāpi śraddadhānasya śobhate ||<pb n="5"/></l>
      </lg>
      <lg n="1.9" xml:id="v1_9">
        <l n="ab">mīmāṃsāśāstratejobhir viśeṣeṇoj jvalīkṛte |</l>
        <l n="cd">vedārthajñānaratne me tṛṣṇātīva vijṛmbhate ||</l>
      </lg>
      <lg n="1.10" xml:id="v1_10">
        <l n="ab">prāyenaiva hi mīmāṃsā loke lokāyatīkṛtā |</l>
        <l n="cd">tāmāstikapathe kartum ayaṃ yatnaḥ kṛto mayā ||</l>
      </lg>
      <lg n="1.11" xml:id="v1_11">
        <l n="ab">athāto dharmajijñāsā sūtram ādyam idaṃ kṛtam |</l>
        <l n="cd">dharmākhyaṃ viṣayaṃ vaktuṃ mīmāṃsāyāḥ prayojanam ||</l>
      </lg>
      <lg n="1.12" xml:id="v1_12">
        <l n="ab">sarvasyaiva hi śāstrasya karmaṇo vāpi kasya cit |</l>
        <l n="cd">yāvat prayojanaṃ noktaṃ tāvat tat kena gṛhyate ||</l>
      </lg>
      <lg n="1.13" xml:id="v1_13">
        <l n="ab">mīmāṃsākhyā tu vidyeyaṃ bahuvidyāntarāśritā |</l>
        <l n="cd">na śuśrūṣayituṃ śakyā prāganuktvā prayojanam ||<pb n="6"/></l>
      </lg>
      <lg n="1.14" xml:id="v1_14">
        <l n="ab">vidyāntareṣu nāpy etad yady abhīṣṭaṃ prayojanam |</l>
        <l n="cd">anarthaprāpaṇaṃ tāvat tebhyo nāśaṅkyate kva cit ||</l>
      </lg>
      <lg n="1.15" xml:id="v1_15">
        <l n="ab">mīmāṃsāyāṃ tv ihājñāte durjñāte vāvivekataḥ |</l>
        <l n="cd">nyāyamārge mahān doṣa iti yatnopacaryatā ||</l>
      </lg>
      <lg n="1.16" xml:id="v1_16">
        <l n="ab">tasmāt prayojanaṃ pūrvam uktaṃ sūtrakṛtā svayam |</l>
        <l n="cd">yat svenoktaṃ vadeyus tad bhāṣyakārādayaḥ katham ||</l>
      </lg>
      <lg n="1.17" xml:id="v1_17">
        <l n="ab">siddhārthaṃ jñātasambandhaṃ śrotuṃ śrotā pravartate |</l>
        <l n="cd">śāstrādau tena vaktavyaḥ sambandhaḥ saprayojanaḥ ||<pb n="7"/></l>
      </lg>
      <lg n="1.18" xml:id="v1_18">
        <l n="ab">śāstraṃ prayojanaṃ caiva sambandhasyāśrayāv ubhau |</l>
        <l n="cd">taduktyantargatas tasmād bhinno noktaḥ prayojanāt ||</l>
      </lg>
      <lg n="1.19" xml:id="v1_19">
        <l n="ab">siddhiḥ śrotṛpravṛttīnāṃ sambandhakathanād yataḥ |</l>
        <l n="cd">tasmāt sarveṣu śāstreṣu sambandhaḥ pūrvam ucyate ||</l>
      </lg>
      <lg n="1.20" xml:id="v1_20">
        <l n="ab">yāvat prayojanenāsya sambandho nābhidhīyate |</l>
        <l n="cd">asambaddhapralāpitvād bhavet tāvad asaṃgatiḥ ||</l>
      </lg>
      <lg n="1.21" xml:id="v1_21">
        <l n="ab">iha tv ākṣipya sambandhaṃ bhāṣya evābhidhāsyate |</l>
        <l n="cd">dharmaprasiddhyasiddhibhyāṃ, tasmān nānyo 'bhidhīyate ||</l>
      </lg>
      <lg n="1.22" xml:id="v1_22">
        <l n="ab">na cāpy atrāthaśabdena śāstrasambandha ucyate |</l>
        <l n="cd">sambandhaṃ kriyayor hy eṣa brūte śāstrāc ca te pṛthak ||<pb n="8"/></l>
      </lg>
      <lg n="1.23" xml:id="v1_23">
        <l n="ab">yo 'py ayaṃ śāstrasambandho varṇyate kaiś cid āditaḥ |</l>
        <l n="cd">kriyānantaryarūpo vā guruparvakramo 'pi vā ||</l>
      </lg>
      <lg n="1.24" xml:id="v1_24">
        <l n="ab">sadasadbhāvayos tasya viśeṣo nopalabhyate |</l>
        <l n="cd">śrotuvidhau niṣedhe vā jñāne vā śāstragocare ||</l>
      </lg>
      <lg n="1.25" xml:id="v1_25">
        <l n="ab">tasmād vyākhyāṅgam icchadbhiḥ sahetuḥ saprayojanaḥ |</l>
        <l n="cd">śāstrāvatārasambandho vācyo nānyas tu niṣphalaḥ ||<pb n="9"/></l>
      </lg>
      <lg n="1.26" xml:id="v1_26">
        <l n="ab">loke ityādibhāṣyasya ṣaḍarthān sampracakṣate |</l>
        <l n="cd">bhāṣyakārānusāreṇa, prayuktasyāditaḥ pṛthak ||</l>
      </lg>
      <lg n="1.27" xml:id="v1_27">
        <l n="ab">sarvavyākhyām upālambhaṃ pratyākhyānaṃ tathā pare |</l>
        <l n="cd">parisaṃkhyās tutī kecithaśabdasya dūṣaṇam ||</l>
      </lg>
      <lg n="1.28" xml:id="v1_28">
        <l n="ab">sādhāraṇī viśiṣṭā ca sūtravyākhyā dvidhā matā |</l>
        <l n="cd">viśiṣṭā pratisūtraṃ yā sarvārthā tv iyam ucyate ||</l>
      </lg>
      <lg n="1.29" xml:id="v1_29">
        <l n="ab">pravṛttis tu padeṣv eva nivṛttiḥ sūtrasaṃśrayā |</l>
        <l n="cd">vedavākyāviruddheṣu na tu sarveṣu keṣu cit ||<pb n="10"/></l>
      </lg>
      <lg n="1.30" xml:id="v1_30">
        <l n="ab">adhyāhārasya vākyeṣu vyatyāsasya ca sambhavāt |</l>
        <l n="cd">tenaiṣām iti sūtrāṇāṃ pārārthye saty api grahaḥ ||</l>
      </lg>
      <lg n="1.31" xml:id="v1_31">
        <l n="ab">evaśabdo 'lpavācyatvād, asyāvṛttau tu gauravam |</l>
        <l n="cd">prasiddhatvād avācyaṃ cet, na doṣaḥ puṅgirām ayam ||<pb n="11"/></l>
      </lg>
      <lg n="1.32" xml:id="v1_32">
        <l n="ab">vyākhyāṅgatvābhimānena yo 'dhyāhārādyapekṣate |</l>
        <l n="cd">svasaṃjñāṃ vāpi tasyedaṃ śāstrarūpaṃ nirūpyate ||</l>
      </lg>
      <lg n="1.33" xml:id="v1_33">
        <l n="ab">vṛtyantareṣu keṣāñ cil laukikārthavyatikramaḥ |</l>
        <l n="cd">śabdānāṃ dṛśyate teṣam upālambho 'yam ucyate ||</l>
      </lg>
      <lg n="1.34" xml:id="v1_34">
        <l n="ab">athāta ity ayaṃ loke nānantarye prayujyate |</l>
        <l n="cd">tasmāt tādarthyam etasya paribhāṣādibhir bhavet ||</l>
      </lg>
      <lg n="1.35" xml:id="v1_35">
        <l n="ab">prasiddhahāniḥ śabdānām aprasiddhe ca kalpanā |</l>
        <l n="cd">na kāryā vṛttikāreṇa sati siddhārthasambhave ||</l>
      </lg>
      <lg n="1.36" xml:id="v1_36">
        <l n="ab">sūtrārthe kliśyataś caivaṃ dūre vedārthanirṇayaḥ |</l>
        <l n="cd">tatra yatnasya bhāratvaṃ vaktṛśrotroḥ prasajyate ||</l>
      </lg>
      <lg n="1.37" xml:id="v1_37">
        <l n="ab">na vyākhyāsyati sūtrāṇi codanārthaparatvataḥ |</l>
        <l n="cd">yat tasya parihāro 'yaṃ pratyākhyānena cocyate ||<pb n="12"/></l>
      </lg>
      <lg n="1.38" xml:id="v1_38">
        <l n="ab">prayāso vedavākyeṣu kāryaḥ sūtreṣv anena kim |</l>
        <l n="cd">phalavattvāphalatvābhyām, ebhiḥ karaṇasammataiḥ ||</l>
      </lg>
      <lg n="1.39" xml:id="v1_39">
        <l n="ab">codanārtha upetavyaḥ, nobhayaṃ yatnagauravāt |</l>
        <l n="cd">padārthānāṃ prasiddhatvāt vyākhyeyaṃ nāvaśiṣyate ||</l>
      </lg>
      <lg n="1.40" xml:id="v1_40">
        <l n="ab">evaṃśabdādiko granthaḥ pakṣe cāsmin samarthyate |</l>
        <l n="cd">padacchedadādyabhāvena pratyākhyānamatis tv iyam ||<pb n="13"/></l>
      </lg>
      <lg n="1.41" xml:id="v1_41">
        <l n="ab">brabīty eva hi sūtrārtham, atiriktādi ceṣyate |</l>
        <l n="cd">nanv aśaktam idaṃ sūtraṃ samyak sūtritam ity api ||</l>
      </lg>
      <lg n="1.42" xml:id="v1_42">
        <l n="ab">sūtre cāgamakatvādi pratyākhyāne virudhyate |</l>
        <l n="cd">na copāyānabhijñena śakyopeyāvadhāraṇā ||</l>
      </lg>
      <lg n="1.43" xml:id="v1_43">
        <l n="ab">nānyato vedavidbhyaś ca sūtravṛttikriyeṣyate |</l>
        <l n="cd">pratyākhyānasya hetuś ca padārthānāṃ prasiddhatā ||</l>
      </lg>
      <lg n="1.44" xml:id="v1_44">
        <l n="ab">yoktā sā vedavākyānaṃ tulyārthatvān nivārayet |</l>
        <l n="cd">vākyārthe tatra sandehād vyākhyānaṃ cet pravartate ||</l>
      </lg>
      <lg n="1.45" xml:id="v1_45">
        <l n="ab">sūtreṣv api samānatvāt pratyākhyānaṃ na yujyate |</l>
        <l n="cd">na vyākhyātavyam ityevaṃ pratyākhyāne ca sidhyati ||<pb n="14"/></l>
      </lg>
      <lg n="1.46" xml:id="v1_46">
        <l n="ab">duṣṭavyākhyā niṣedhena tadapetā na vāryate |</l>
        <l n="cd">asya dṛṣṭaviruddhatvāt phalgutvāc cāpi parvayoḥ ||</l>
      </lg>
      <lg n="1.47" xml:id="v1_47">
        <l n="ab">madhyame cātidaurjanyāt parisaṃkhyaiva yujyate |</l>
        <l n="cd">vaidikaṃ jaiminīyaṃ ca yatra vākyaṃ virudhyate ||</l>
      </lg>
      <lg n="1.48" xml:id="v1_48">
        <l n="ab">yathāśrutagṛhīte 'rthe tatredam upadiśyate |</l>
        <l n="cd">adhyāhārādibhiḥ sūtraṃ vaidikaṃ tu yathāśrutam ||</l>
      </lg>
      <lg n="1.49" xml:id="v1_49">
        <l n="ab">neyam, virodhe 'nyonyasya vaidikānāṃ bhavantu te |</l>
        <l n="cd">yathā dharmāvabodhasya pramāṇaṃ vaidikaṃ vacaḥ ||<pb n="15"/></l>
      </lg>
      <lg n="1.50" xml:id="v1_50">
        <l n="ab">tadarthanirṇaye hetur jaiminīyaṃ tathaiva naḥ |</l>
        <l n="cd">vākyasāmarthyatulyatvāt tathā padatadarthayoḥ ||</l>
      </lg>
      <lg n="1.51" xml:id="v1_51">
        <l n="ab">adhyāhārādibhir muktā vyākhyā sarvatra yujyate |</l>
        <l n="cd">asambhavād avaśyaṃ yā virodhe 'nyatarasya tu ||</l>
      </lg>
      <lg n="1.52" xml:id="v1_52">
        <l n="ab">anyāyyakalpanā sāpi vikalpena prasajyate |</l>
        <l n="cd">prāthamyenāvaruddhatvād upāyavaśato 'tha vā ||</l>
      </lg>
      <lg n="1.53" xml:id="v1_53">
        <l n="ab">yathāśrutena sūtreṇa nyāyyāṃ bādheta codanām |</l>
        <l n="cd">tena vedāviruddhasya sati sambhava ity ayam ||</l>
      </lg>
      <lg n="1.54" xml:id="v1_54">
        <l n="ab">vidhīyate 'rthaḥ, śeṣaṃ tu yathāprāptam anūdyate |</l>
        <l n="cd">śeṣabhājāṃ bhavel lopa ity adhyāhārakalpanā ||<pb n="16"/></l>
      </lg>
      <lg n="1.55" xml:id="v1_55">
        <l n="ab">viprakarṣāt paśoś ceti vibhaktiḥ pariṇamyate |</l>
        <l n="cd">padena vyavadhānaṃ tu loke saṃniyamād iti ||</l>
      </lg>
      <lg n="1.56" xml:id="v1_56">
        <l n="ab">sūtreṇa vyavadhānaṃ tu pānavyāpadi kalpitam |<pb n="17"/></l>
        <l n="cd">paśusāmānyavidhyādau sūtram evānyathā kṛtam ||</l>
      </lg>
      <lg n="1.57" xml:id="v1_57">
        <l n="ab">agnayaś ca svakālatvād deyadharmāpayātanam |</l>
        <l n="cd">vyākhyānaṃ vākyabhedena, guṇakalpās tv amī kṛtāḥ ||</l>
      </lg>
      <lg n="1.58" xml:id="v1_58">
        <l n="ab">autpattikas tu gavyasya tathoṣṇikkakubhor iti |</l>
        <l n="cd">darśanāc ca viśeṣasya tathābhyudaya ity api ||<pb n="18"/></l>
      </lg>
      <lg n="1.59" xml:id="v1_59">
        <l n="ab">sūtrakārapraśaṃsā vā loka ityādinocyate |</l>
        <l n="cd">prasiddhair abhidhānād dhi na śiṣyāḥ kleśitā yataḥ ||</l>
      </lg>
      <lg n="1.60" xml:id="v1_60">
        <l n="ab">bhavitavyaṃ tu teneti prāgasmād ekavākyatā |</l>
        <l n="cd">vedādhyayanavākyād vā tenāthety asya dūṣaṇam ||</l>
      </lg>
      <lg n="1.61" xml:id="v1_61">
        <l n="ab">prasiddhārthapadaiḥ śakyaḥ sūtrair vedārthanirṇayaḥ |</l>
        <l n="cd">na ca so 'sty athaśabdasya vinā te pūrvakarmaṇā ||</l>
      </lg>
      <lg n="1.62" xml:id="v1_62">
        <l n="ab">prasiddhārthaṃ padaṃ yuktaṃ tac ca nāstīti dūṣaṇam |</l>
        <l n="cd">prasiddho 'py athaśabdādeḥ kiṃpadārtho 'tra varṇyate ||<pb n="19"/></l>
      </lg>
      <lg n="1.63" xml:id="v1_63">
        <l n="ab">pradarśanārtham ity eke, ke cin nānārthavācinaḥ |</l>
        <l n="cd">samudāyād avacchidya bhavadāsena kalpitāt ||</l>
      </lg>
      <lg n="1.64" xml:id="v1_64">
        <l n="ab">śaktito 'vayavaṃ caiva varṇayantyaṣṭamādivat |</l>
        <l n="cd">na cātra codanāvyākhyā gauravaṃ tatra coditam ||</l>
      </lg>
      <lg n="1.65" xml:id="v1_65">
        <l n="ab">yad vākṣepo yathoktasya vṛttābhāvād asambhavāt |</l>
        <l n="cd">yadi lokaprasiddhārthagrahaṇaṃ kriyate pade ||</l>
      </lg>
      <lg n="1.66" xml:id="v1_66">
        <l n="ab">sa nāsty atrāthaśabdasyety adhyāhārādikalpanam |</l>
        <l n="cd">vedādhyayanavṛttatvaṃ snānasyotkarṣakalpanā ||</l>
      </lg>
      <lg n="1.67" xml:id="v1_67">
        <l n="ab">nāvyākhyāte 'thaśabdārthe jñāyate tena varṇyate |<pb n="20"/></l>
        <l n="cd">anarthake 'tha vānyārthe prasiddhir bādhyate dhruvam ||</l>
      </lg>
      <lg n="1.68" xml:id="v1_68">
        <l n="ab">tasmāc chrutārthasiddhyarthaṃ vṛttaṃ kim api gamyate |</l>
        <l n="cd">viśiṣṭaliṅgavijñānād viśiṣṭe liṅginīkṣite ||</l>
      </lg>
      <lg n="1.69" xml:id="v1_69">
        <l n="ab">sūtreṇāsambhavaṃ matvā naitad ity abravīt paraḥ |</l>
        <l n="cd">ānantaryopadeśena taddṛṣṭārthatayāpi ca ||</l>
      </lg>
      <lg n="1.70" xml:id="v1_70">
        <l n="ab">vedādhyayanam ākṣiptaṃ kim asūtritacodanā |</l>
        <l n="cd">yena vṛttena jijñāsā vinā naivopapadyate ||</l>
      </lg>
      <lg n="1.71" xml:id="v1_71">
        <l n="ab">tadānantaryam uktaṃ hi dṛṣṭārtham avakalpate |</l>
        <l n="cd">kriyamāṇā ca jijñāsā niyamād yasya kasya cit ||</l>
      </lg>
      <lg n="1.72" xml:id="v1_72">
        <l n="ab">kriyetānantaraiveti vyarthaṃ tadupadeśanam |<pb n="21"/></l>
        <l n="cd">saṅkalpādibhir apy eṣā vinā satyaṃ na sidhyati ||</l>
      </lg>
      <lg n="1.73" xml:id="v1_73">
        <l n="ab">sādhāraṇyāt tu te 'py atra nopadeśyāḥ kathañ cana |</l>
        <l n="cd">tasmād dharmabubhutsāyām asādhāraṇakāraṇam ||</l>
      </lg>
      <lg n="1.74" xml:id="v1_74">
        <l n="ab">nirvṛttaṃ sūtrakāreṣṭaṃ tac ca nākhyayanād ṛte |</l>
        <l n="cd">anyasyāpīty anenaiva vedapāṭhe prabādhite ||</l>
      </lg>
      <lg n="1.75" xml:id="v1_75">
        <l n="ab">prāg apīti hi vaktavyaṃ tatrāpy anyasya sambhavāt |</l>
        <l n="cd">pūrveṇaiva hi labdhārthe tādṛśīṃ tv ity anena kim ||</l>
      </lg>
      <lg n="1.76" xml:id="v1_76">
        <l n="ab">vakṣyamāṇam anālocya sambhavet paricodanā |</l>
        <l n="cd">na tāvat sādhyate 'dyāpi codanā dharmasādhanam ||</l>
      </lg>
      <lg n="1.77" xml:id="v1_77">
        <l n="ab">iha vā kāni vākyāni vivariṣyati jaiminiḥ |</l>
        <l n="cd">dharmamātrābhidhānād dhi buddhādivacanāny api ||</l>
      </lg>
      <lg n="1.78" xml:id="v1_78">
        <l n="ab">paṭhitvā dharmajijñāsety anyasyāpīti codanā |<pb n="22"/></l>
        <l n="cd">yad vā bhavatu nāmedṛk sūtraṃ vedam adhītya tu ||</l>
      </lg>
      <lg n="1.79" xml:id="v1_79">
        <l n="ab">jijñāsānantaraṃ kāryety atrāpi dvayam īpsitam |</l>
        <l n="cd">nānadhītya na cāpy anyat kṛtvety etan na labhyate ||</l>
      </lg>
      <lg n="1.80" xml:id="v1_80">
        <l n="ab">vakṣyamāṇavacobhaṅgyor vākyabhedaprasaṅgataḥ |</l>
        <l n="cd">adhītyaiveti hi vidhau snānāder apy anantarā ||</l>
      </lg>
      <lg n="1.81" xml:id="v1_81">
        <l n="ab">bhaved dharmasya jijñāsā nānantaryavidhis tadā |</l>
        <l n="cd">ānantaryavidhāne tu yā vedādhyayane kṛte ||</l>
      </lg>
      <lg n="1.82" xml:id="v1_82">
        <l n="ab">ity evam anuvādatvāt prāg apy eṣā prasajyate |</l>
        <l n="cd">buddhavākyādipāṭhasya tādṛśīṃ tv ity apākriyā ||<pb n="23"/></l>
      </lg>
      <lg n="1.83" xml:id="v1_83">
        <l n="ab">prāg apīti ca codyasya, sāmarthyād vedalābhataḥ |</l>
        <l n="cd">naivaitayor vacobhaṅgyor eko 'py artho vidhīyate ||</l>
      </lg>
      <lg n="1.84" xml:id="v1_84">
        <l n="ab">api cetyādikenoktam, kin tv ityetad vidhīyate |</l>
        <l n="cd">ānantaryaṃ parastāc ca nāpi śiṃṣma itīha tu ||</l>
      </lg>
      <lg n="1.85" xml:id="v1_85">
        <l n="ab">ke cid adhyāharanti, <pb n="24"/>  asya sūtrasyānyaparatvataḥ |</l>
        <l n="cd">na vāryate 'nadhītatvaṃ nānantaryaṃ vidhīyate ||</l>
      </lg>
      <lg n="1.86" xml:id="v1_86">
        <l n="ab">sāmarthyāsiddhyadṛṣṭārthaprasaṅgāt tena lakṣaṇā |</l>
        <l n="cd">ānantaryavacovyaktir āśritaivātra lakṣyate ||</l>
      </lg>
      <lg n="1.87" xml:id="v1_87">
        <l n="ab">śrutārthaṃ tv aparityajya lakṣaṇārtho vidhīyate |</l>
        <l n="cd">pratītā dharmajiñāsā vedādhyāyād anantarā ||</l>
      </lg>
      <lg n="1.88" xml:id="v1_88">
        <l n="ab">tatkālasyāvaruddhatvāt snānābhāvaṃ hi lakṣayet |<pb n="25"/></l>
        <l n="cd">virodho yugapatprāpteḥ, daurbalyaṃ vedabādhanāt ||</l>
      </lg>
      <lg n="1.89" xml:id="v1_89">
        <l n="ab">snānasya tena bādhaḥ syād dharmajijñāsayā balāt |<pb n="26"/></l>
        <l n="cd">dṛṣṭārthatvādisaṃyuktaṃ vākyaṃ lakṣaṇayā tv iti ||</l>
      </lg>
      <lg n="1.90" xml:id="v1_90">
        <l n="ab">punaruktyā gatārthatvāt tyaktaṃ kaiś cit, tad ucyate |</l>
        <l n="cd">yady apy asya bhaved vācyam ānantaryam asaṃśayam ||</l>
      </lg>
      <lg n="1.91" xml:id="v1_91">
        <l n="ab">tathāpi pūrvatāmātraṃ lakṣayed avirodhataḥ |</l>
        <l n="cd">granthagrahaṇamātre ca kṛte snānaṃ virudhyate ||</l>
      </lg>
      <lg n="1.92" xml:id="v1_92">
        <l n="ab">adhītyetyadhigamyeti vyākhyāne tv avirodhitā |</l>
        <l n="cd">yas tv evamavirodhitvaṃ kurvannāplavanaṃ vadet ||</l>
      </lg>
      <lg n="1.93" xml:id="v1_93">
        <l n="ab">adṛṣṭāyātha vāpy anyaḥ saṃskāraṃ tasya cottaram |</l>
        <l n="cd">ihāsnānādiniyamo yaḥ kṛto brahmacāriṇaḥ ||</l>
      </lg>
      <lg n="1.94" xml:id="v1_94">
        <l n="ab">avidhitvam anāśritya so 'vasānam apekṣate |</l>
        <l n="cd">tato 'pekṣāvaśāt snānam asnānādinivartanam ||</l>
      </lg>
      <lg n="1.95" xml:id="v1_95">
        <l n="ab">virodhasāhacaryābhyāṃ dṛṣṭārthatvena lakṣayet |<pb n="27"/></l>
        <l n="cd">tasmād adhyayanasnānajijñāsākramavācinām ||</l>
      </lg>
      <lg n="1.96" xml:id="v1_96">
        <l n="ab">dṛṣṭārthatvāya śabdānām evaṃ vyākhyeyam āśritā |</l>
        <l n="cd">snātvā jijñāsamāno 'pi nanu vedaṃ na bādhate ||</l>
      </lg>
      <lg n="1.97" xml:id="v1_97">
        <l n="ab">tenāvirodhitā tasya, ityevaṃ vadata uttaram |</l>
        <l n="cd">yathaivādhyayanāt snānaṃ smaryate samanantaram ||</l>
      </lg>
      <lg n="1.98" xml:id="v1_98">
        <l n="ab">tathā tataḥ paro 'py anyaḥ padārtho 'nyaḥ paras tataḥ |</l>
        <l n="cd">tataś cāvaśyakartavye bādhe smārtasya kasya cit ||</l>
      </lg>
      <lg n="1.99" xml:id="v1_99">
        <l n="ab">yogyatvād āgate kāle prāthamyāt snānabādhanam |</l>
        <l n="cd">so 'yaṃ pāṭhakramasyārthād bādha ity avagamyate ||<pb n="28"/></l>
      </lg>
      <lg n="1.100" xml:id="v1_100">
        <l n="ab">guṇapradhānayor vāpi virodhād guṇabādhanam |</l>
        <l n="cd">snānopalakṣitā cātra nivṛttir guruveśmanaḥ ||</l>
      </lg>
      <lg n="1.101" xml:id="v1_101">
        <l n="ab">virodhitvena bādhyeta na tu madhvādibhakṣaṇam |</l>
        <l n="cd">tasmād gurukule tiṣṭhanmadhumāṃsādyavarjayan ||</l>
      </lg>
      <lg n="1.102" xml:id="v1_102">
        <l n="ab">jijñāsetāviruddhatvād dharmam ity avagamyate |</l>
        <l n="cd">gurugehanivṛttyaṃśo yāvac ca na samāpyate ||</l>
      </lg>
      <lg n="1.103" xml:id="v1_103">
        <l n="ab">tāvat sakalavācitvān na snānaṃ paryavasyati |</l>
        <l n="cd">gurugehādanāvṛttaḥ snātako hi na kathyate ||</l>
      </lg>
      <lg n="1.104" xml:id="v1_104">
        <l n="ab">tatparatvavidhānāc ca na tāvad dārasaṅgrahaḥ |</l>
        <l n="cd">vyākhyāya kīrtitā cātra snāyād iti punaḥ smṛtiḥ ||<pb n="29"/></l>
      </lg>
      <lg n="1.105" xml:id="v1_105">
        <l n="ab">smāvartiṣṭa metyādi smṛter yady apy anantaram |</l>
        <l n="cd">viparītārtham ity asmāt tadvākyād apanīyate ||</l>
      </lg>
      <lg n="1.106" xml:id="v1_106">
        <l n="ab">athaśabdena yo bādhaḥ purastād upavarṇitaḥ |</l>
        <l n="cd">tanmātrasyaiva bādho 'tra dṛṣṭārthatvāt pradarśitaḥ ||</l>
      </lg>
      <lg n="1.107" xml:id="v1_107">
        <l n="ab">smṛtiprāptam idānīṃ tu madhumāṃsādyavarjanam |</l>
        <l n="cd">pratiṣedhann adṛṣṭārthaṃ sūtrakāro na śobhate ||</l>
      </lg>
      <lg n="1.108" xml:id="v1_108">
        <l n="ab">nivṛttya gurugehāc ca jijñāsārthaḥ punar bhavet |</l>
        <l n="cd">praveśaḥ so 'py adṛṣṭārtha iti naiveha sūtritaḥ ||</l>
      </lg>
      <lg n="1.109" xml:id="v1_109">
        <l n="ab">nirgamo hi kṛtārthasya dṛṣṭārtho guruveśmanaḥ |</l>
        <l n="cd">smaryate tasya nārthaḥ syād akṛtārthasya nirgame ||</l>
      </lg>
      <lg n="1.110" xml:id="v1_110">
        <l n="ab">athaśabdaprasiddhyaiva vedagrahaṇahetutā |</l>
        <l n="cd">ānantaryopadeśitvād ataḥ śabdena kiṃ punaḥ ||<pb n="30"/></l>
      </lg>
      <lg n="1.111" xml:id="v1_111">
        <l n="ab">yogyatvam athaśabdena yady api pratipāditam |</l>
        <l n="cd">tad eva hetur atreti nātaḥśabdād vinā bhavet ||</l>
      </lg>
      <lg n="1.112" xml:id="v1_112">
        <l n="ab">lakṣaṇaṃ puruṣasyaiva tadā tad dhi prasajyate |</l>
        <l n="cd">jijñāsāyāś ca hetutve phalārthatvādi sambhavet ||</l>
      </lg>
      <lg n="1.113" xml:id="v1_113">
        <l n="ab">ataḥśabdagṛhītaṃ vā tatrādhyayanam āśritam |</l>
        <l n="cd">hetāvakathyamāne hi maṅgalādy apy asau vadet ||<pb n="31"/></l>
      </lg>
      <lg n="1.114" xml:id="v1_114">
        <l n="ab">snānabādhasya vā hetur ata ity ucyate punaḥ |</l>
        <l n="cd">yogyasyādhītavedatvān nāvasthātuṃ hi labhyate ||</l>
      </lg>
      <lg n="1.115" xml:id="v1_115">
        <l n="ab">sanvācyecchāntaraṃ karma jñānaṃ vyāpnoti tāvatā |</l>
        <l n="cd">jñānopasarjanā saiva na tu vidhyādi gamyate ||</l>
      </lg>
      <lg n="1.116" xml:id="v1_116">
        <l n="ab">iṣes tu karma bāhyaḥ syād dharmaḥ sā vātha vā dvayam |</l>
        <l n="cd">samānakartṛkatvaṃ tu tumunoktaṃ liṅā vidhiḥ ||</l>
      </lg>
      <lg n="1.117" xml:id="v1_117">
        <l n="ab">evaṃ viṣayanānātvān na kā cit punaruktatā |</l>
        <l n="cd">sūtritecchābhinirvṛttyai dvitīyecchātra sūtritā ||</l>
      </lg>
      <lg n="1.118" xml:id="v1_118">
        <l n="ab">prakṛtyā vikṛtir yasmāc caturthyantā samasyate |</l>
        <l n="cd">tādarthye yūpadārvādau tenāsminn asamāsatā ||<pb n="32"/></l>
      </lg>
      <lg n="1.119" xml:id="v1_119">
        <l n="ab">sa hi tasyety anenokto dharmasyety eṣa vigrahaḥ |</l>
        <l n="cd">dharmāyeti tu tādarthye ṣaṣṭhī vṛtteti kathyate ||</l>
      </lg>
      <lg n="1.120" xml:id="v1_120">
        <l n="ab">prāpnoty atra caturthy eva viśeṣaś ced vivakṣitaḥ |</l>
        <l n="cd">sāmānyasya vivakṣāyāṃ tādṛśaṃ kathyate katham ||</l>
      </lg>
      <lg n="1.121" xml:id="v1_121">
        <l n="ab">sambandhamātra evaiṣā ṣaṣṭhyutpannā tathāpi tu |</l>
        <l n="cd">viśeṣaniṣṭhatā tasyā bhāṣyakāreṇa varṇyate ||</l>
      </lg>
      <lg n="1.122" xml:id="v1_122">
        <l n="ab">sādhanābhāsatā cātra pūrvapakṣārthagocarā |</l>
        <l n="cd">anyasādhanam anyasya sādhanābhāsa ucyate ||</l>
      </lg>
      <lg n="1.123" xml:id="v1_123">
        <l n="ab">kratvarthaṃ puruṣārthasya tadarthaṃ ca krator iti |<pb n="33"/></l>
        <l n="cd">śeṣalakṣaṇaśabdaś ca kṛtsnaśāstravivakṣayā ||</l>
      </lg>
      <lg n="1.124" xml:id="v1_124">
        <l n="ab">prasiddhaḥ śakyate jñātum prasiddhatvāt tu neṣyate |</l>
        <l n="cd">aprasiddhas tv aśakyatvānnatarām ity ato 'bravīt ||</l>
      </lg>
      <lg n="1.125" xml:id="v1_125">
        <l n="ab">jijñāsyaḥ saṃśayād dharmaḥ śreyaskaratayāpi ca |</l>
        <l n="cd">asandigdho hy ajijñāsyo yo vā syān niṣprayojanaḥ ||</l>
      </lg>
      <lg n="1.126" xml:id="v1_126">
        <l n="ab">svarūpādiṣu dharmasya dvidhā vipratipadyate |</l>
        <l n="cd">pūrvaṃ pramāṇarūpābhyām, <pb n="34"/>  pādenādyasya nirṇayaḥ ||</l>
      </lg>
      <lg n="1.127" xml:id="v1_127">
        <l n="ab">sthite vedapramāṇatve punar vākyārthanirṇaye |</l>
        <l n="cd">matir bahuvidāṃ puṃsāṃ saṃśayān nopajāyate ||</l>
      </lg>
      <lg n="1.128" xml:id="v1_128">
        <l n="ab">ke cid āhur asāv arthaḥ, ke cin nāsāv ayaṃ tv iti |</l>
        <l n="cd">tannirṇayārtham apy etat paraṃ śāstraṃ praṇīyate ||</l>
      </lg>
    </div>
    <div n="2 codanāsūtra CDS">
      <lg n="2.1" xml:id="v2_1">
        <l n="ab">dharme sāmānyataḥ siddhe pramāṇaṃ codanocyate |</l>
        <l n="cd">svarūpādes tataḥ siddhaḥ, <pb n="35"/>  svarūpaṃ ceha sūtryate ||</l>
      </lg>
      <lg n="2.2" xml:id="v2_2">
        <l n="ab">dvayam ekena sūtreṇa śrutyarthābhyāṃ nirūpyate |</l>
        <l n="cd">svarūpe 'pi hi tasyokte pramāṇaṃ kathyate 'rthataḥ ||</l>
      </lg>
      <lg n="2.3" xml:id="v2_3">
        <l n="ab">kimādyapekṣitaiḥ pūrṇaḥ samarthaḥ pratyayo vidhau |</l>
        <l n="cd">tena pravartakaṃ vākyaṃ śāstre 'smin codanocyate ||</l>
      </lg>
      <lg n="2.4" xml:id="v2_4">
        <l n="ab">codanaiva pramāṇaṃ cetyetaddharme 'vadhāritam |</l>
        <l n="cd">sākāṅkṣam iti manvāno yuktileśaṃ dvaye 'spṛśat ||<pb n="36"/></l>
      </lg>
      <lg n="2.5" xml:id="v2_5">
        <l n="ab">sambhāvyate pramāṇatvaṃ śabdasyaivaṃvidheṣv api |</l>
        <l n="cd">indriyāder asāmarthyaṃ vakṣyamāṇamadīdiśat ||</l>
      </lg>
      <lg n="2.6" xml:id="v2_6">
        <l n="ab">atyantāsaty api jñānam arthe śabdaḥ karoti hi |</l>
        <l n="cd">tenotsarge sthite tasya doṣābhāvāt pramāṇatā ||</l>
      </lg>
      <lg n="2.7" xml:id="v2_7">
        <l n="ab">codanety abravīc cātra śabdamātravivakṣayā |</l>
        <l n="cd">na hi bhūtādiviṣayaḥ kaś cid asti vidhāyakaḥ ||</l>
      </lg>
      <lg n="2.8" xml:id="v2_8">
        <l n="ab">indriyādivyudāsena śabdo yāvan na sādhyate |</l>
        <l n="cd">tāvac ca tadviśeṣasya kuto vāvasaro bhavet ||</l>
      </lg>
      <lg n="2.9" xml:id="v2_9">
        <l n="ab">nimittamātraṃ vocyeta pramāṇaṃ ceha lakṣaṇam |<pb n="37"/></l>
        <l n="cd">pramāṇaṃ tv api śabdo vā tajjñānaṃ vā nirūpyate |</l>
      </lg>
      <lg n="2.10" xml:id="v2_10">
        <l n="ab">padārthas tanmatir vā syād vākyārthādhigamo 'pi vā |</l>
        <l n="cd">pūrveṣāṃ tu pramāṇatve phalatvaṃ tasya gamyate ||</l>
      </lg>
      <lg n="2.11" xml:id="v2_11">
        <l n="ab">jñāne lakṣaṇaśabdo 'yaṃ yadi nāma prayujyate |</l>
        <l n="cd">codanoktis tadā kāryaṃ tatkāryaṃ cāpi lakṣayet ||</l>
      </lg>
      <lg n="2.12" xml:id="v2_12">
        <l n="ab">nimittamātre śabde ca pramāṇe mukhyavṛttayoḥ |</l>
        <l n="cd">sāmānādhikaraṇyaṃ syāc codanālakṣaṇatvayoḥ ||</l>
      </lg>
      <lg n="2.13" xml:id="v2_13">
        <l n="ab">dravyakriyāguṇādīnāṃ dharmatvaṃ sthāpayiṣyate |</l>
        <l n="cd">teṣām aindriyakatve 'pi na tādrūpyeṇa dharmatā ||</l>
      </lg>
      <lg n="2.14" xml:id="v2_14">
        <l n="ab">śreyaḥsādhanatā hy eṣāṃ nityaṃ vedāt pratīyate |</l>
        <l n="cd">tādrūpyeṇa ca dharmatvaṃ tasmān nendriyagocaraḥ ||</l>
      </lg>
      <lg n="2.15" xml:id="v2_15">
        <l n="ab">pradarśanārtham atroktam indriyaṃ sūtrakāravat |<pb n="38"/></l>
        <l n="cd">nānyat kiñ ceti vācchedaḥ sāmānyārthaḥ prayujyate ||</l>
      </lg>
      <lg n="2.16" xml:id="v2_16">
        <l n="ab">tadasāmarthyasiddhyai ca punar indriyakīrtanam |</l>
        <l n="cd">kiñ ceti madhyam acchedo hetupraśne prayujyate ||</l>
      </lg>
      <lg n="2.17" xml:id="v2_17">
        <l n="ab">yady api tv anumānasyāpy evamādau samarthatā |</l>
        <l n="cd">vinā sambandhabodhena na tu tasyodbhavaḥ kva cit |</l>
      </lg>
      <lg n="2.18" xml:id="v2_18">
        <l n="ab">na sāmānyaviśeṣābhyāṃ dharmasambandhadarśanam |</l>
        <l n="cd">liṅgasya kasya cit siddhaṃ yena syād anumānatā ||</l>
      </lg>
      <lg n="2.19" xml:id="v2_19">
        <l n="ab">nanu śabdo 'pi sambandhabodhānnarte pravarttate |</l>
        <l n="cd">padaṃ tat, na ca tadvācyo dharmaḥ, vākyārtha eva saḥ ||</l>
      </lg>
      <lg n="2.20" xml:id="v2_20">
        <l n="ab">vākyasyāvācakatvaṃ ca, <pb n="39"/>  padārthānāṃ ca hetutā |</l>
        <l n="cd">sambandhasyānapekṣāṇāṃ vākyārthe sthāpayiṣyate ||</l>
      </lg>
      <lg n="2.21" xml:id="v2_21">
        <l n="ab">nityatvāder asiddhatvād, abhyupetyocyate 'tha vā |</l>
        <l n="cd">sutarām apramāṇatvaṃ vaktṛprāmāṇyavarjanāt ||</l>
      </lg>
      <lg n="2.22" xml:id="v2_22">
        <l n="ab">pramāṇāntaradṛṣṭaṃ hi śabdo 'rthaṃ prāpayet sadā |</l>
        <l n="cd">smṛtivac ca svayaṃ tasya prāmāṇyaṃ nopapadyate ||</l>
      </lg>
      <lg n="2.23" xml:id="v2_23">
        <l n="ab">nūnaṃ tatrānubhūto 'sāvityāptoktinibandhanā |</l>
        <l n="cd">buddhiḥ sākṣād adṛṣṭe 'pi yuktārthe puruṣoktitaḥ ||<pb n="40"/></l>
      </lg>
      <lg n="2.24" xml:id="v2_24">
        <l n="ab">nātmīyād anyadīyād vā pratyakṣāder vinā kva cit |</l>
        <l n="cd">vacasaḥ satyatā dṛṣṭā tathā syāc codanāsv api ||</l>
      </lg>
      <lg n="2.25" xml:id="v2_25">
        <l n="ab">tena saty api vijñāne pratijñāder yathaiva hi |</l>
        <l n="cd">svātantryān na pramāṇatvaṃ tathā vede 'pi dṛśyatām ||</l>
      </lg>
      <lg n="2.26" xml:id="v2_26">
        <l n="ab">svargayāgādisambandhaviṣayā codanā mṛṣā |</l>
        <l n="cd">pratyakṣādyagatārthatvādīdṛgbuddhādivākyavat ||</l>
      </lg>
      <lg n="2.27" xml:id="v2_27">
        <l n="ab">yad vāptenāpraṇītatvād bālonmattādivākyavat |</l>
        <l n="cd">vyomādivac ca nityatvāt prāmāṇyasya nirākṛtiḥ ||</l>
      </lg>
      <lg n="2.28" xml:id="v2_28">
        <l n="ab">yadi vā puruṣādhīnaprāmāṇyāḥ sarvacodanāḥ |</l>
        <l n="cd">svato vā na pramāṇaṃ syur vākyatvāt puruṣoktivat ||</l>
      </lg>
      <lg n="2.29" xml:id="v2_29">
        <l n="ab">prāmāṇyaṃ vā narāpekṣaṃ sarvaśabdeṣu gamyatām |</l>
        <l n="cd">śabdaiḥ sambandhyamānatvād apramāṇyaṃ tathaiva hi |<pb n="41"/></l>
      </lg>
      <lg n="2.30" xml:id="v2_30">
        <l n="ab">na syād vaktṛguṇānāṃ ced vacaḥ prāmāṇyahetutā |</l>
        <l n="cd">taddoṣair apramāṇatvaṃ kim ity asya bhaviṣyati ||</l>
      </lg>
      <lg n="2.31" xml:id="v2_31">
        <l n="ab">evaṃ sthite tu vedasya sati vāsati vā nare |</l>
        <l n="cd">prāmāṇyaṃ durlabhaṃ matvā nanv ity etadacūcudat |</l>
      </lg>
      <lg n="2.32" xml:id="v2_32">
        <l n="ab">tatra vipratiṣiddhatvaṃ buddhavākye 'pi yujyate |</l>
        <l n="cd">tato 'pi pratyayotpattes tasmāj jātyuttaraṃ tv idam ||</l>
      </lg>
      <lg n="2.33" xml:id="v2_33">
        <l n="ab">sarvavijñānaviṣayam idaṃ tāvat parīkṣyatām |</l>
        <l n="cd">pramāṇatvāpramāṇatve svataḥ kiṃ parato 'tha vā ||</l>
      </lg>
      <lg n="2.34" xml:id="v2_34">
        <l n="ab">svato 'satām asādhyatvāt ke cid āhur dvayaṃ svataḥ |</l>
        <l n="cd">apare kāraṇotpannaguṇadoṣāvadhāraṇāt ||<pb n="42"/></l>
      </lg>
      <lg n="2.35" xml:id="v2_35">
        <l n="ab">svatas tāvad dvayaṃ nāsti, virodhāt, parato na ca |</l>
        <l n="cd">niḥsvabhāvatvam evaṃ hi jñānarūpe prasajyate |</l>
      </lg>
      <lg n="2.36" xml:id="v2_36">
        <l n="ab">kathaṃ hy anyānapekṣasya viparītātmasambhavaḥ |</l>
        <l n="cd">kimātmakaṃ bhavet tac ca svabhāvadvayavarjitam |</l>
      </lg>
      <lg n="2.37" xml:id="v2_37">
        <l n="ab">vijñānavyaktibhedena bhavec ced aviruddhatā |</l>
        <l n="cd">tathāpy anyānapekṣatve kiṃ kveti na nirūpyate ||<pb n="43"/></l>
      </lg>
      <lg n="2.38" xml:id="v2_38">
        <l n="ab">tasmāt svābhāvikaṃ teṣām apramāṇatvam iṣyatām |</l>
        <l n="cd">prāmāṇyañ ca parāpekṣam, atra nyāyo 'bhidhīyate ||</l>
      </lg>
      <lg n="2.39" xml:id="v2_39">
        <l n="ab">aprāmānyam avastutvān na syāt kāraṇadoṣataḥ |</l>
        <l n="cd">vastutvāt tu guṇais teṣāṃ prāmāṇyam upajanyate ||</l>
      </lg>
      <lg n="2.40" xml:id="v2_40">
        <l n="ab">prāmāṇyaṃ hi yadotsargāt tadabhāvo 'tha kṛtrimaḥ |</l>
        <l n="cd">tadā svapnādibodhe 'pi prāmāṇyaṃ kena vāryate ||</l>
      </lg>
      <lg n="2.41" xml:id="v2_41">
        <l n="ab">matpakṣe kāraṇābhāvāt prāmānyaṃ nopajāyate |</l>
        <l n="cd">hetumattvaprasaṅgo 'to na bhaviṣyaty avastunaḥ ||</l>
      </lg>
      <lg n="2.42" xml:id="v2_42">
        <l n="ab">indriyādiguṇāś cāsya kāraṇam, tadasad dvidhā |<pb n="44"/></l>
        <l n="cd">duṣṭatvād indriyādīnām abhāve 'nyatamasya vā |</l>
      </lg>
      <lg n="2.43" xml:id="v2_43">
        <l n="ab">ata eva ca vo bhrāntir doṣair mithyātvadhīr iti |</l>
        <l n="cd">tadvyāptes tu guṇābhāvas tatkṛtā hy apramāṇatā ||</l>
      </lg>
      <lg n="2.44" xml:id="v2_44">
        <l n="ab">tasmāt kāraṇaśuddhatvaṃ jñānaprāmāṇyakāraṇam |</l>
        <l n="cd">svabhāvato 'pramāṇatvaṃ tadabhāvena lakṣyate |</l>
      </lg>
      <lg n="2.45" xml:id="v2_45">
        <l n="ab">anvayavyatirekābhyām aprāmāṇyaṃ na doṣataḥ |</l>
        <l n="cd">nājñāne dṛśyate hy etatkāraṇābhāvahetuke ||</l>
      </lg>
      <lg n="2.46" xml:id="v2_46">
        <l n="ab">tataś ca puruṣābhāvāt sati vā śuddhyasambhavāt |</l>
        <l n="cd">nirmūlatvāt pramāṇatvaṃ codanāyāṃ na yujyate ||<pb n="45"/></l>
      </lg>
      <lg n="2.47" xml:id="v2_47">
        <l n="ab">svataḥ sarvapramāṇānāṃ prāmāṇyam iti gamyatām |</l>
        <l n="cd">na hi svato 'satī śaktiḥ kartum anyena śakyate ||</l>
      </lg>
      <lg n="2.48" xml:id="v2_48">
        <l n="ab">ātmalābhe ca bhāvānāṃ kāraṇāpekṣatā bhavet |</l>
        <l n="cd">labdhātmanāṃ svakāryeṣu pravṛttiḥ svayam eva tu |</l>
      </lg>
      <lg n="2.49" xml:id="v2_49">
        <l n="ab">jāte 'pi yadi vijñāne tāvan nārtho 'vadhāryate |<pb n="46"/></l>
        <l n="cd">yāvatkāraṇaśuddhatvaṃ na pramāṇāntarād bhavet ||</l>
      </lg>
      <lg n="2.50" xml:id="v2_50">
        <l n="ab">tatra jñānāntarotpādaḥ pratīkṣyaḥ kāraṇāntarāt |</l>
        <l n="cd">yāvad dhi na paricchinnā śuddhis tāvad asatsamā ||</l>
      </lg>
      <lg n="2.51" xml:id="v2_51">
        <l n="ab">tasyāpi kāraṇe śuddhe tajjñāne syāt pramāṇatā |</l>
        <l n="cd">tasyāpy evam itīcchaś ca na kva cid vyavatiṣṭhate ||</l>
      </lg>
      <lg n="2.52" xml:id="v2_52">
        <l n="ab">yadā svataḥ pramāṇatvaṃ tadānyan naiva gṛhyate |</l>
        <l n="cd">nivarttatte hi mithyātvaṃ doṣājñānād ayatnataḥ ||</l>
      </lg>
      <lg n="2.53" xml:id="v2_53">
        <l n="ab">tasmād bodhātmakatvena prāptā buddheḥ pramāṇatā |</l>
        <l n="cd">arthānyathātvahetūtthadoṣajñānād apodyate ||</l>
      </lg>
      <lg n="2.54" xml:id="v2_54">
        <l n="ab">aprāmāṇyaṃ tridhā bhinnaṃ mithyātvājñānasaṃśayaiḥ |</l>
        <l n="cd">vastutvād dvividhasyātra sambhavo duṣṭakāraṇāt ||<pb n="47"/></l>
      </lg>
      <lg n="2.55" xml:id="v2_55">
        <l n="ab">avijñāne tu doṣāṇāṃ vyāpāro naiva kalpyate |</l>
        <l n="cd">kāraṇābhāvatas tv eva tatsiddhaṃ nastvaduktivat ||</l>
      </lg>
      <lg n="2.56" xml:id="v2_56">
        <l n="ab">doṣataś cāpramāṇatve svataḥprāmāṇyavādinām |</l>
        <l n="cd">guṇajñānānavasthāvan na doṣeṣu prasajyate ||</l>
      </lg>
      <lg n="2.57" xml:id="v2_57">
        <l n="ab">sākṣād viparyayajñānāl laghvyeva tv apramāṇatā |</l>
        <l n="cd">pūrvābādhena notpattir uttarasya hi sidhyati ||</l>
      </lg>
      <lg n="2.58" xml:id="v2_58">
        <l n="ab">duṣṭakāraṇabodhe tu siddhe 'pi viṣayāntare |</l>
        <l n="cd">arthāt tulyārthatāṃ prāpya bādho godohanādivat ||<pb n="48"/></l>
      </lg>
      <lg n="2.59" xml:id="v2_59">
        <l n="ab">tatra doṣāntarajñānaṃ bādhadhīr vā parā na cet |</l>
        <l n="cd">tadudbhūtau dvitīyasya mithyātvād ādyamānatā ||</l>
      </lg>
      <lg n="2.60" xml:id="v2_60">
        <l n="ab">svata eva hi tatrāpi doṣājñānāt pramāṇatā |</l>
        <l n="cd">doṣajñāne tv anutpanne na śaṅkyā niṣpramāṇatā ||<pb n="49"/></l>
      </lg>
      <lg n="2.61" xml:id="v2_61">
        <l n="ab">evaṃ tricaturajñānajanmano nādhikā matiḥ |</l>
        <l n="cd">prārthyate tāvataivaikaṃ svataḥ prāmāṇyam aśnute ||</l>
      </lg>
      <lg n="2.62" xml:id="v2_62">
        <l n="ab">śabde doṣodbhavas tāvad vaktradhīna iti sthitiḥ |</l>
        <l n="cd">tadabhāvaḥ kva cit tāvad guṇavadvaktṛkatvataḥ |</l>
      </lg>
      <lg n="2.63" xml:id="v2_63">
        <l n="ab">tadguṇair apakṛṣṭānāṃ śabde saṃkrāntyasambhavāt |</l>
        <l n="cd">yadā vaktur abhāvena na syur doṣā nirāśrayāḥ |</l>
      </lg>
      <lg n="2.64" xml:id="v2_64">
        <l n="ab">pauruṣeye dvayaṃ dṛṣṭaṃ doṣābhāvo guṇās tathā |</l>
        <l n="cd">prāmāṇyaṃ tatra guṇato naiva syād ity udāhṛtam ||</l>
      </lg>
      <lg n="2.65" xml:id="v2_65">
        <l n="ab">tasmād guṇebhyo doṣāṇām abhāvas tadabhāvataḥ |</l>
        <l n="cd">aprāmāṇyadvayāsattvaṃ tenotsargo 'napoditaḥ ||<pb n="50"/></l>
      </lg>
      <lg n="2.66" xml:id="v2_66">
        <l n="ab">pratyayotpattihetutvāt prāmāṇyaṃ nāpanīyate |</l>
        <l n="cd">doṣābhāvo guṇebhyaś cen nanu saivāsthitir bhavet ||</l>
      </lg>
      <lg n="2.67" xml:id="v2_67">
        <l n="ab">tadā tu vyāpriyante hi jñāyamānatayā guṇāḥ |</l>
        <l n="cd">doṣābhāve tu vijñeye sattāmātropakāriṇaḥ ||</l>
      </lg>
      <lg n="2.68" xml:id="v2_68">
        <l n="ab">tatrāpavādanirmuktir vaktrabhāvāl laghīyasī |</l>
        <l n="cd">vede tenāpramāṇatvaṃ nāśaṅkām api gacchati ||</l>
      </lg>
      <lg n="2.69" xml:id="v2_69">
        <l n="ab">ato vaktranadhīnatvāt prāmāṇye tadupāsanam |</l>
        <l n="cd">na yuktam, apramāṇatve kalpye tatprārthanā bhavet ||</l>
      </lg>
      <lg n="2.70" xml:id="v2_70">
        <l n="ab">tataś cāptāpraṇītatvaṃ na doṣāyātra jāyate |</l>
        <l n="cd">prayogāṇāṃ tu sarveṣāṃ vakṣyāmaḥ pratisādhanam ||</l>
      </lg>
      <lg n="2.71" xml:id="v2_71">
        <l n="ab">pauruṣeye tu vacane pramāṇāntaramūlatā |</l>
        <l n="cd">tadabhāve hi tad duṣyeditaran na kadā cana |<pb n="51"/></l>
      </lg>
      <lg n="2.72" xml:id="v2_72">
        <l n="ab">tenetaraiḥ pramāṇair yā codanānām asaṅgatiḥ |</l>
        <l n="cd">tayaiva syāt pramāṇatvam anuvādatvam anyathā ||</l>
      </lg>
      <lg n="2.73" xml:id="v2_73">
        <l n="ab">anyasyāpi pramāṇatve saṅgatir naiva kāraṇam |</l>
        <l n="cd">tulyārthānāṃ vikalpyatvād ekaṃ tatra hi bodhakam ||</l>
      </lg>
      <lg n="2.74" xml:id="v2_74">
        <l n="ab">yatrāpi syāt paricchedaḥ pramāṇair uttaraiḥ punaḥ |</l>
        <l n="cd">nūnaṃ tatrāpi pūrveṇa so 'rtho nāvadhṛtas tathā ||</l>
      </lg>
      <lg n="2.75" xml:id="v2_75">
        <l n="ab">saṅgatyā yadi ceṣyeta pūrvapūrvapramāṇatā |</l>
        <l n="cd">pramāṇāntaram icchanto na vyavasthāṃ labhemahi |<pb n="52"/></l>
      </lg>
      <lg n="2.76" xml:id="v2_76">
        <l n="ab">kasya cit tu yadīṣyeta svata eva pramāṇatā |</l>
        <l n="cd">prathamasya tathābhāve pradveṣaḥ kiṃnibandhanaḥ ||</l>
      </lg>
      <lg n="2.77" xml:id="v2_77">
        <l n="ab">śrotradhīś cāpramāṇaṃ syād itarābhir asaṅgateḥ |</l>
        <l n="cd">syāc cet tajjanitenaiva jñānenānyena saṅgatiḥ ||</l>
      </lg>
      <lg n="2.78" xml:id="v2_78">
        <l n="ab">vede 'pi śatakṛtvaḥ syād buddhir uccāraṇānugā |</l>
        <l n="cd">sādhanāntarajanyā tu buddhir nāsti dvayor api ||</l>
      </lg>
      <lg n="2.79" xml:id="v2_79">
        <l n="ab">yathā tv ekendriyādhīnajñānāntaranibandhanā |</l>
        <l n="cd">saṅgatiḥ kāraṇaṃ prāptā tathā vede 'pi kalpyatām ||</l>
      </lg>
      <lg n="2.80" xml:id="v2_80">
        <l n="ab">tasmād dṛḍhaṃ yadutpannaṃ nāpi saṃvādamṛcchati |</l>
        <l n="cd">jñānāntareṇa vijñānaṃ tatpramāṇaṃ pratīyatām ||</l>
      </lg>
      <lg n="2.81" xml:id="v2_81">
        <l n="ab">na cānumānataḥ sādhyā śabdādīnāṃ pramāṇatā |</l>
        <l n="cd">sarvasyaiva hi mā prāpat pramāṇāntarasādhyatā ||<pb n="53"/></l>
      </lg>
      <lg n="2.82" xml:id="v2_82">
        <l n="ab">nanu pramāṇam ityevaṃ pratyakṣādi na gṛhyate |</l>
        <l n="cd">na cetthamagṛhītena vyavahāro 'vakalpate ||</l>
      </lg>
      <lg n="2.83" xml:id="v2_83">
        <l n="ab">prāmāṇyaṃ grahaṇāt pūrvaṃ svarūpeṇaiva saṃsthitam |</l>
        <l n="cd">nirapekṣaṃ svakāryeṣu gṛhyate pratyayāntaraiḥ ||</l>
      </lg>
      <lg n="2.84" xml:id="v2_84">
        <l n="ab">tenāsya jñāyamānatvaṃ prāmāṇye nopayujyate |</l>
        <l n="cd">viṣayānubhāvo hy atra pūrvasmād eva labhyate |</l>
      </lg>
      <lg n="2.85" xml:id="v2_85">
        <l n="ab">apramāṇaṃ punaḥ svārthagrāhakaṃ syāt svarūpataḥ |</l>
        <l n="cd">nivṛttis tasya mithyātve nāgṛhīte parair bhavet ||</l>
      </lg>
      <lg n="2.86" xml:id="v2_86">
        <l n="ab">na hy arthasyātathābhāvaḥ pūrveṇārthas tathātvavat |<pb n="54"/></l>
        <l n="cd">tatrāpy arthānyathābhāve dhīr yad vā duṣṭakāraṇe ||</l>
      </lg>
      <lg n="2.87" xml:id="v2_87">
        <l n="ab">tāvataiva ca mithyātvaṃ gṛhyate nānyahetukam |</l>
        <l n="cd">utpattyavasthaṃ caivedaṃ pramāṇam iti mīyate ||</l>
      </lg>
      <lg n="2.88" xml:id="v2_88">
        <l n="ab">ato yatrāpi mithyātvaṃ parebhyaḥ pratipādyate |</l>
        <l n="cd">tatrāpy etad dvayaṃ vācyaṃ na tu sādharmyamātrakam ||</l>
      </lg>
      <lg n="2.89" xml:id="v2_89">
        <l n="ab">codanārthānyathābhāvaṃ kurvataś cānumānataḥ |</l>
        <l n="cd">tajjñānenaiva yo bādhaḥ sa kathaṃ vinivāryate ||</l>
      </lg>
      <lg n="2.90" xml:id="v2_90">
        <l n="ab">tanmithyātvād abādhaś cet, prāptam anyonyasaṃśrayam |</l>
        <l n="cd">nānumānād ato 'nyad dhi bādhakaṃ kiñ cid asti te ||</l>
      </lg>
      <lg n="2.91" xml:id="v2_91">
        <l n="ab">na cānyair agrahe 'rthasya syād abhāvo rasādivat |</l>
        <l n="cd">teṣāṃ jihvādibhir yasmān niyamo grahaṇe 'sti hi ||<pb n="55"/></l>
      </lg>
      <lg n="2.92" xml:id="v2_92">
        <l n="ab">taddhiyaivārthabodhaś cet, tādṛgdharme bhaviṣyati |</l>
        <l n="cd">mamāsiddham idaṃ kin tu vedāj jāte 'vabodhane |</l>
      </lg>
      <lg n="2.93" xml:id="v2_93">
        <l n="ab">vaktuṃ na dveṣamātreṇa yujyate satyavādinā |</l>
        <l n="cd">dveṣād asammatatvād vā na ca syād apramāṇatā ||</l>
      </lg>
      <lg n="2.94" xml:id="v2_94">
        <l n="ab">na cātmecchābhyanujñābhyāṃ prāmāṇyam avakalpate |</l>
        <l n="cd">agnidāhādiduḥkhasya na hy apratyakṣateṣyate ||</l>
      </lg>
      <lg n="2.95" xml:id="v2_95">
        <l n="ab">na cābhilāpikaṃ jñānaṃ prāmāṇyenāvadhāryate |</l>
        <l n="cd">tasmād ālokavad vede sarvasādhāraṇe sati ||</l>
      </lg>
      <lg n="2.96" xml:id="v2_96">
        <l n="ab">naivaṃ vipratipattavyam, bauddhāder vakṣyate 'ntaram |<pb n="56"/></l>
        <l n="cd">puruṣāśaktitas tatra sāpavādatvasambhavaḥ ||</l>
      </lg>
      <lg n="2.97" xml:id="v2_97">
        <l n="ab">vedasyāpauruṣeyatve siddhā tv evaṃ pramāṇatā |</l>
        <l n="cd">kartṛmattve tu vedasya samyaṅmithyātvavādibhiḥ ||</l>
      </lg>
      <lg n="2.98" xml:id="v2_98">
        <l n="ab">kartā guṇāś ca doṣāś ca mahājanaparigrahaḥ |</l>
        <l n="cd">evamādi vinā yuktyā kalpyam, mīmāṃsakaiḥ punaḥ ||</l>
      </lg>
      <lg n="2.99" xml:id="v2_99">
        <l n="ab">idānīm iva sarvatra dṛṣṭān nādhikam iṣyate |</l>
        <l n="cd">evambhūtasya vedasya jñānotpattiṃ prakurvataḥ ||</l>
      </lg>
      <lg n="2.100" xml:id="v2_100">
        <l n="ab">svarūpaviparītatvasaṃśayau bhāṣyavāritau |</l>
        <l n="cd">nivārayiṣyate cāpi duṣṭakāraṇakalpanā ||</l>
      </lg>
      <lg n="2.101" xml:id="v2_101">
        <l n="ab">puruṣābhāvatas tena taddvāreṇāpy aśaṅkitau |<pb n="57"/></l>
        <l n="cd">tathā satyatathābhāvo buddhyanutpattim āśritaḥ ||</l>
      </lg>
      <lg n="2.102" xml:id="v2_102">
        <l n="ab">tatra vipratiṣiddhatvaṃ bravītītyevamādinā |</l>
        <l n="cd">yathādṛṣṭārthavāditvaṃ tac cet pratyayitāditi ||</l>
      </lg>
      <lg n="2.103" xml:id="v2_103">
        <l n="ab">indriyeti tu mūlaṃ ced asyāstītyevam abravīt |</l>
        <l n="cd">draṣṭṛtvasatyavāditve tac cet pratyayitāditi ||</l>
      </lg>
      <lg n="2.104" xml:id="v2_104">
        <l n="ab">dṛśyamānārthavāditve syād anāptoktisatyatā |</l>
        <l n="cd">evaṃ tv ekāṅgavaikalyāt pratyudāharaṇasthitiḥ ||</l>
      </lg>
      <lg n="2.105" xml:id="v2_105">
        <l n="ab">ekaikābhāvamātre syād āptatvaindriyakatvayoḥ |<pb n="58"/></l>
        <l n="cd">apratyayitapakṣe syād aindriyasyāpy asatyatā ||</l>
      </lg>
      <lg n="2.106" xml:id="v2_106">
        <l n="ab">anindriyatvapakṣe vā satpratyayitabhāṣitam |</l>
        <l n="cd">vyāhatagranthataivaṃ syāt, tasmāt pūrveṇa satyatā ||</l>
      </lg>
      <lg n="2.107" xml:id="v2_107">
        <l n="ab">pareṇa mūlasadbhāva indriyeṇa tu darśitaḥ |</l>
        <l n="cd">aprāmāṇyanivṛttyarthaṃ doṣābhāvopavarṇanam ||</l>
      </lg>
      <lg n="2.108" xml:id="v2_108">
        <l n="ab">guṇāt prāmāṇyam ityevaṃ tatpūrvaṃ sunirākṛtam |</l>
        <l n="cd">pūrvatra pratiṣiddhatvān naitat prāmāṇyakāraṇam ||<pb n="59"/></l>
      </lg>
      <lg n="2.109" xml:id="v2_109">
        <l n="ab">samuccayārtho vāśabdaḥ pūrvasmin, uttaratra ca |</l>
        <l n="cd">vikalpenobhayor āha pratyudāharaṇe pṛthak ||</l>
      </lg>
      <lg n="2.110" xml:id="v2_110">
        <l n="ab">śakye 'py asatye mithyātvaṃ dṛṣṭaṃ satye 'py aśaktike |</l>
        <l n="cd">nānena vacaneneha sarvajñatvanirākriyā ||</l>
      </lg>
      <lg n="2.111" xml:id="v2_111">
        <l n="ab">vacanād ṛta ityevam apavādo hi saṃśritaḥ |</l>
        <l n="cd">yadi ṣaḍbhiḥ pramāṇaiḥ syāt sarvajñaḥ kena vāryate ||</l>
      </lg>
      <lg n="2.112" xml:id="v2_112">
        <l n="ab">ekena tu pramāṇena sarvajño yena kalpyate |</l>
        <l n="cd">nūnaṃ sa cakṣuṣā sarvān rasādīn pratipadyate ||<pb n="60"/></l>
      </lg>
      <lg n="2.113" xml:id="v2_113">
        <l n="ab">yajjātīyaiḥ pramāṇais tu yajjātīyārthadarśanam |</l>
        <l n="cd">bhaved idānīṃ lokasya tathā kālāntare 'py abhūt |</l>
      </lg>
      <lg n="2.114" xml:id="v2_114">
        <l n="ab">yatrāpy atiśayo dṛṣṭaḥ sa svārthānatilaṅghanāt |</l>
        <l n="cd">dūrasūkṣmādidṛṣṭau syān na rūpe śrotravṛttitā ||</l>
      </lg>
      <lg n="2.115" xml:id="v2_115">
        <l n="ab">bhaviṣyati na dṛṣṭaṃ ca pratyakṣasya manāgapi |</l>
        <l n="cd">sāmarthyam, nānumānāder liṅgādirahite kva cit ||</l>
      </lg>
      <lg n="2.116" xml:id="v2_116">
        <l n="ab">sarvajñakalpanānyais tu vede cāpauruṣeyatā |</l>
        <l n="cd">tulyatā kalpitā yena tenedaṃ sampradhāryatām ||<pb n="61"/></l>
      </lg>
      <lg n="2.117" xml:id="v2_117">
        <l n="ab">sarvajño dṛśyate tāvan nedānīm asmadādibhiḥ |</l>
        <l n="cd">nirākaraṇavacchakyā na cāsīd iti kalpanā ||</l>
      </lg>
      <lg n="2.118" xml:id="v2_118">
        <l n="ab">na cāgamena sarvajñaḥ, tadīye 'nyonyasaṃśrayāt |</l>
        <l n="cd">narāntarapraṇītasya prāmāṇyaṃ gamyate katham ||</l>
      </lg>
      <lg n="2.119" xml:id="v2_119">
        <l n="ab">na cāpy evamparo nityaḥ śakyo labdhum ihāgamaḥ |</l>
        <l n="cd">nityaś ced arthavādatvaṃ tatpare syād anityatā ||</l>
      </lg>
      <lg n="2.120" xml:id="v2_120">
        <l n="ab">āgamasya ca nityatve siddhe tatkalpanā vṛthā |<pb n="62"/></l>
        <l n="cd">yatas taṃ pratipadyante dharmam eva tato narāḥ ||</l>
      </lg>
      <lg n="2.121" xml:id="v2_121">
        <l n="ab">yo 'pīndriyārthasambandhaviṣaye satyavāditām |</l>
        <l n="cd">dṛṣṭvā tadvacanatvena śraddheye 'rthe 'pi kalpayet ||</l>
      </lg>
      <lg n="2.122" xml:id="v2_122">
        <l n="ab">tenāpi pāratantryeṇa bādhitā syāt pramāṇatā |</l>
        <l n="cd">prāmāṇyaṃ cet svayaṃ tasya kāpekṣānyendriyādiṣu ||</l>
      </lg>
      <lg n="2.123" xml:id="v2_123">
        <l n="ab">yathaivātrendriyādibhyaḥ paricchedāt pramāṇatā |</l>
        <l n="cd">śraddheye 'pi tathaiva syān na svātantryeṇa labhyate |</l>
      </lg>
      <lg n="2.124" xml:id="v2_124">
        <l n="ab">yathā ca teṣāṃ satyatvaṃ sidhyaty etena hetunā |</l>
        <l n="cd">tathānyānavabuddhārthaprāmāṇyābhāvasādhanam |<pb n="63"/></l>
      </lg>
      <lg n="2.125" xml:id="v2_125">
        <l n="ab">aśraddheyārthasatyatvaṃ śraddheye cāpy asatyatā |</l>
        <l n="cd">pūrvajñānānuvāditvaṃ dṛṣṭāntavad iheṣyatām ||</l>
      </lg>
      <lg n="2.126" xml:id="v2_126">
        <l n="ab">api cālaukikārthatve sati puṃvākyahetukam |</l>
        <l n="cd">mithyātvaṃ bauddhavākyānāṃ syād anyonyaṃ sapakṣataḥ ||</l>
      </lg>
      <lg n="2.127" xml:id="v2_127">
        <l n="ab">dharmādharmātiriktārthe prāmāṇyaṃ ca prasajyate |</l>
        <l n="cd">sāṃkhyādiṣu ca jīvatsu dṛṣṭānto durlabho 'sya ca |</l>
      </lg>
      <lg n="2.128" xml:id="v2_128">
        <l n="ab">alaukikārthavācitvaṃ nṛvākyatve satīti ca |</l>
        <l n="cd">parasparam apekṣyaiva bauddhādeḥ syān mṛṣārthatā ||</l>
      </lg>
      <lg n="2.129" xml:id="v2_129">
        <l n="ab">vaded evaṃ ca yo nāma vādī prathamasaṅgataḥ |</l>
        <l n="cd">tasyāpi hetuḥ syād eṣa bhavantaṃ pratyasaṃśayam ||</l>
      </lg>
      <lg n="2.130" xml:id="v2_130">
        <l n="ab">buddhādīnām asarvajñam iti satyaṃ vaco mama |</l>
        <l n="cd">maduktatvād yathaivāgnir uṣṇo bhāsvara ity api ||</l>
      </lg>
      <lg n="2.131" xml:id="v2_131">
        <l n="ab">pratyakṣaṃ ca maduktatvaṃ tvayā sādhyā taduktatā |</l>
        <l n="cd">tena hetur madīyaḥ syāt sandigdhāsiddhatā tava ||</l>
      </lg>
      <lg n="2.132" xml:id="v2_132">
        <l n="ab">pratyakṣādyavisaṃvādi prameyatvādi yasya ca |</l>
        <l n="cd">sadbhāvavāraṇe śaktaṃ ko nu taṃ kalpayiṣyati ||<pb n="64"/></l>
      </lg>
      <lg n="2.133" xml:id="v2_133">
        <l n="ab">na cāpi smṛtyavicchedāt sarvajñaḥ parikalpyate |</l>
        <l n="cd">vigānāt, chinnamūlatvāt, kaiś cid eva parigrahāt ||</l>
      </lg>
      <lg n="2.134" xml:id="v2_134">
        <l n="ab">sarvajño 'sāv iti hy eva tatkāle tu bubhutsubhiḥ |</l>
        <l n="cd">tajjñānajñeyavijñānarahitair gamyate katham ||</l>
      </lg>
      <lg n="2.135" xml:id="v2_135">
        <l n="ab">kalpanīyāś ca sarvajñā bhaveyur bahavas tava |</l>
        <l n="cd">ya eva syād asarvajñaḥ sa sarvajñaṃ na budhyate ||</l>
      </lg>
      <lg n="2.136" xml:id="v2_136">
        <l n="ab">sarvajño 'navabuddhaś ca yenaiva syān na taṃ prati |</l>
        <l n="cd">tadvākyānāṃ pramāṇatvaṃ mūlājñāne 'nyavākyavat ||</l>
      </lg>
      <lg n="2.137" xml:id="v2_137">
        <l n="ab">rāgādirahite cāsmin nirvyāpāre vyavasthite |</l>
        <l n="cd">deśanānyapraṇītaiva syād ṛte pratyavekṣaṇāt ||<pb n="65"/></l>
      </lg>
      <lg n="2.138" xml:id="v2_138">
        <l n="ab">sānnidhyamātratas tasya puṃsaścintāmaṇer iva |</l>
        <l n="cd">niḥsaranti yathākāmaṃ kuḍyādibhyo 'pi deśanāḥ ||</l>
      </lg>
      <lg n="2.139" xml:id="v2_139">
        <l n="ab">evamādyucyamānaṃ tu śraddadhānasya śobhate |</l>
        <l n="cd">kuḍyādiniḥsṛtatvāc ca nāśvāso deśanāsu naḥ ||</l>
      </lg>
      <lg n="2.140" xml:id="v2_140">
        <l n="ab">kin nu buddhapraṇītāḥ syuḥ kimu kaiś cid durātmabhiḥ |</l>
        <l n="cd">adṛśyair vipralambhārthaṃ piśācādibhir īritāḥ ||</l>
      </lg>
      <lg n="2.141" xml:id="v2_141">
        <l n="ab">evaṃ yaiḥ kevalaṃ jñānam indriyādyanapekṣiṇaḥ |</l>
        <l n="cd">sūkṣmātītādiviṣayaṃ jīvasya parikalpitam ||</l>
      </lg>
      <lg n="2.142" xml:id="v2_142">
        <l n="ab">narte tadāgamāt sidhyen na ca tenāgamo vinā |</l>
        <l n="cd">dṛṣṭānto 'pi na tasyānyo nṛṣu kaś cit pravartate ||<pb n="66"/></l>
      </lg>
      <lg n="2.143" xml:id="v2_143">
        <l n="ab">nityāgamāvabodho 'pi pratyākhyeyo 'nayā diśā |</l>
        <l n="cd">na hi tatrāpi visrambho dṛṣṭo 'nena kṛto 'tha vā ||</l>
      </lg>
      <lg n="2.144" xml:id="v2_144">
        <l n="ab">sarvadā cāpi puruṣāḥ prāyeṇānṛtavādinaḥ |</l>
        <l n="cd">yathādyatve na visrambhas tathātītārthakīrtane ||</l>
      </lg>
      <lg n="2.145" xml:id="v2_145">
        <l n="ab">svapnādijñānavac cāpi pratyayo 'syāgamārthayoḥ |</l>
        <l n="cd">bhaved iti saśaṅkānāṃ prāmāṇyaṃ gamyate katham ||</l>
      </lg>
      <lg n="2.146" xml:id="v2_146">
        <l n="ab">puruṣātiśayaś ceṣṭaḥ saiva cāgamanityatā |</l>
        <l n="cd">kalpitaṃ smaraṇaṃ cāsya janmāntaranibandhanam ||</l>
      </lg>
      <lg n="2.147" xml:id="v2_147">
        <l n="ab">grāhyatve cāgamasyaivaṃ dveṣo 'rthagrahaṇe vṛthā |</l>
        <l n="cd">yo hy anuccāritaṃ śabdaṃ gahṇātyarthe 'sya kā kathā |<pb n="67"/></l>
      </lg>
      <lg n="2.148" xml:id="v2_148">
        <l n="ab">pumāṃs tāvat svatantraḥ syād arthagrahaṇavādinām |</l>
        <l n="cd">āgamapratibhāne tu pāratantryaṃ dvayor api ||</l>
      </lg>
      <lg n="2.149" xml:id="v2_149">
        <l n="ab">anekapuruṣasthatvād ekatraiva ca janmani |</l>
        <l n="cd">grahaṇasmaraṇād vede na svātantryaṃ vihanyate ||</l>
      </lg>
      <lg n="2.150" xml:id="v2_150">
        <l n="ab">anyathākaraṇe cāsya bahubhyaḥ syān nivāraṇam |</l>
        <l n="cd">ekasya pratibhānaṃ tu kṛtakān na viśiṣyate ||</l>
      </lg>
      <lg n="2.151" xml:id="v2_151">
        <l n="ab">ataś ca sampradāye ca naikaḥ puruṣa iṣyate |</l>
        <l n="cd">bahavaḥ paratantrāḥ syuḥ sarve hy adyatvavannarāḥ ||</l>
      </lg>
      <lg n="2.152" xml:id="v2_152">
        <l n="ab">evaṃ ca kalpayantyanye yāvadāgamasiddhaye |</l>
        <l n="cd">tāvan na kalpayaty etat samatvaṃ jaimineḥ paraiḥ ||<pb n="68"/></l>
      </lg>
      <lg n="2.153" xml:id="v2_153">
        <l n="ab">na hi dṛṣṭādhikaṃ kiñ cit prāmāṇye tena kalpyate |</l>
        <l n="cd">aprāmāṇyanimitteṣu parasyādṛṣṭakalpanā ||</l>
      </lg>
      <lg n="2.154" xml:id="v2_154">
        <l n="ab">dṛṣṭaprāmāṇyabādhaś ca nāstikasya prasajyate |</l>
        <l n="cd">utpanne sati vijñāne balād bādhaprakalpanā ||</l>
      </lg>
      <lg n="2.155" xml:id="v2_155">
        <l n="ab">sādhite puruṣābhāve nirdoṣajñānajanmanaḥ |</l>
        <l n="cd">pratyakṣān nāstikair vācyo viśeṣaś codanādhiyaḥ ||</l>
      </lg>
      <lg n="2.156" xml:id="v2_156">
        <l n="ab">upadeśo 'nyathā na syād atīndriyanidandhanaḥ |</l>
        <l n="cd">tasya kartrā na ced dṛṣṭaḥ so 'rtha ity arthakalpanā ||</l>
      </lg>
      <lg n="2.157" xml:id="v2_157">
        <l n="ab">yad vānumānam evedam upadeśitvam ucyate |</l>
        <l n="cd">dṛṣṭārthapūrvatāvyāptam, vyatireko 'sya nanv iti ||<pb n="69"/></l>
      </lg>
      <lg n="2.158" xml:id="v2_158">
        <l n="ab">anyathāpy upapannatvaṃ vyāmohād iti kathyate |</l>
        <l n="cd">liṅgasya vyabhicāro vā bālavākyanidarśanāt |</l>
      </lg>
      <lg n="2.159" xml:id="v2_159">
        <l n="ab">vedāj jñātvopadiṣṭaṃ ced ityevaṃ siddhasādhanam |</l>
        <l n="cd">vedād apītyanenoktam, manvādeś caitad iṣyate ||</l>
      </lg>
      <lg n="2.160" xml:id="v2_160">
        <l n="ab">anyathā saṃvidāno 'pi vivakṣaty anyathā yataḥ |</l>
        <l n="cd">tasmād ekāntato nāsti puṃvākyāt taddhiyāṃ gatiḥ ||<pb n="70"/></l>
      </lg>
      <lg n="2.161" xml:id="v2_161">
        <l n="ab">bhrāntasyānyavivakṣāyām anyad vākyaṃ ca dṛśyate |</l>
        <l n="cd">yathāvivakṣam apy etat tasmān naiva pravartate ||</l>
      </lg>
      <lg n="2.162" xml:id="v2_162">
        <l n="ab">vaktṛdhīr āptavākyeṣu gamyate, anyatra viplutiḥ |</l>
        <l n="cd">tenotsargāpavādābhyāṃ vacasaḥ śaktir ucyate ||</l>
      </lg>
      <lg n="2.163" xml:id="v2_163">
        <l n="ab">padārtharacanāyatto vākyārthapratyayodbhavaḥ |</l>
        <l n="cd">vivakṣāpūrvavijñānavaśāc ca racanākṛtiḥ ||</l>
      </lg>
      <lg n="2.164" xml:id="v2_164">
        <l n="ab">vivakṣāntarayuktā hi kurvāṇā racanāntaram |</l>
        <l n="cd">āvāpodvāpabhedena dṛśyante 'rtheṣu mānavāḥ |</l>
      </lg>
      <lg n="2.165" xml:id="v2_165">
        <l n="ab">tenārthapratyayotpāde śroturjāte 'pi vākyataḥ |</l>
        <l n="cd">jñāto nūnam aneneti vakturjñāne matir bhavet ||</l>
      </lg>
      <lg n="2.166" xml:id="v2_166">
        <l n="ab">āptoktikāraṇaṃ kañ cid anuyuṅkte naraṃ yadā |</l>
        <l n="cd">tadā ca nirdiśatyāptaṃ sa jānātyetad ityasau ||<pb n="71"/></l>
      </lg>
      <lg n="2.167" xml:id="v2_167">
        <l n="ab">tajjñānāntaritatvāc ca śabdās tāvad udāsate |</l>
        <l n="cd">prāmāṇyasthāpanaṃ tu syād vaktṛdhīhetusambhavāt ||</l>
      </lg>
      <lg n="2.168" xml:id="v2_168">
        <l n="ab">arthe pūrvapratīte 'pi niścayo hi tadāśrayaḥ |</l>
        <l n="cd">tenārthajñānagamyāpi prāmāṇye saiva pūrvabhāk |</l>
      </lg>
      <lg n="2.169" xml:id="v2_169">
        <l n="ab">ato 'tra puṃnimittatvād upapannā mṛṣārthatā |</l>
        <l n="cd">na tu syāt tatsvabhāvatvaṃ vede vakturabhāvataḥ |</l>
      </lg>
      <lg n="2.170" xml:id="v2_170">
        <l n="ab">tadbuddhyantarayor nāstīty artho 'rthaiś ca pratīyate |<pb n="72"/></l>
        <l n="cd">ato na jñānapūrvatvam apekṣyaṃ nāyathārthatā ||</l>
      </lg>
      <lg n="2.171" xml:id="v2_171">
        <l n="ab">apramāṇatvasiddhau vā dṛṣṭānto ya udāhṛtaḥ |</l>
        <l n="cd">buddhādivacanaṃ tasya sādhyenāsaṅgatocyate ||</l>
      </lg>
      <lg n="2.172" xml:id="v2_172">
        <l n="ab">teṣām api hi yat kāryaṃ pūrvatra pratipāditam |</l>
        <l n="cd">tatra samyaktvam arthe tu vyāpāro naiva vidyate ||</l>
      </lg>
      <lg n="2.173" xml:id="v2_173">
        <l n="ab">svavyāpārātirikte 'rthe vedasyāpi mṛṣārthatā |</l>
        <l n="cd">pūrvapakṣārthavattvena prasaktā siddhasādhyatā ||</l>
      </lg>
      <lg n="2.174" xml:id="v2_174">
        <l n="ab">ajñātvaivamabhiprāyaṃ kṛtakākṛtakatvayoḥ |</l>
        <l n="cd">satyamithyātvahetūktimātrajñānāt paro 'bravīt ||</l>
      </lg>
      <lg n="2.175" xml:id="v2_175">
        <l n="ab">nanu sāmānyatodṛṣṭam, <pb n="73"/>  nānyatvād ityadūṣaṇam |</l>
        <l n="cd">anyatvād eva dṛṣṭānto na hi pakṣe sapakṣatā ||</l>
      </lg>
      <lg n="2.176" xml:id="v2_176">
        <l n="ab">tasmād ayam abhiprāyo bhāṣyakārasya varṇyate |</l>
        <l n="cd">abhyupetyārthaviṣayaṃ vākyavyāpāram ucyate |</l>
      </lg>
      <lg n="2.177" xml:id="v2_177">
        <l n="ab">yadi syād vyavadhāne 'pi vākyārthāpekṣayānṛtam |</l>
        <l n="cd">dṛṣṭānto nṛvaco 'trāpi hetuḥ sādhāraṇo bhavet ||</l>
      </lg>
      <lg n="2.178" xml:id="v2_178">
        <l n="ab">satyeṣv api hi dṛṣṭaiva paurṣeyeṣu vākyatā |</l>
        <l n="cd">atīndriye 'pi kiñ cid dhi satyaṃ dṛṣṭaṃ yadṛcchayā ||<pb n="74"/></l>
      </lg>
      <lg n="2.179" xml:id="v2_179">
        <l n="ab">nānyatvād iti cānena paroktād anyatocyate |</l>
        <l n="cd">anyo hy eṣa tadābhāsaḥ, vipakṣaṃ vānyam abravīt |</l>
      </lg>
      <lg n="2.180" xml:id="v2_180">
        <l n="ab">yad vānyasmād visaṃvādān mithyātvaṃ tatra na tv iha |</l>
        <l n="cd">viṣayasyāpi cānyatvāt sādhanāsaṅgataiva sā ||</l>
      </lg>
      <lg n="2.181" xml:id="v2_181">
        <l n="ab">na hy anyasyeti naikasmin mṛṣārthe 'nyamṛṣārthatā |</l>
        <l n="cd">vivakṣāyā mṛṣārthatve na ca vākye mṛṣārthatā ||</l>
      </lg>
      <lg n="2.182" xml:id="v2_182">
        <l n="ab">śyāmatve puṃstvavac caitat sādhāraṇye nidarśanam |<pb n="75"/></l>
        <l n="cd">parokter vāpi duṣṭatvād vikalpasamam ucyate ||</l>
      </lg>
      <lg n="2.183" xml:id="v2_183">
        <l n="ab">yad vā pramāṇam evedaṃ samyaktve 'nyatvam ucyate |</l>
        <l n="cd">dhiruddhāvyabhicāritvaṃ bādho vāpy anumānataḥ |</l>
      </lg>
      <lg n="2.184" xml:id="v2_184">
        <l n="ab">codanājanitā buddhiḥ pramāṇaṃ doṣavarjitaiḥ |</l>
        <l n="cd">kāraṇair janyamānatvāl liṅgāptoktyakṣabuddhivat |</l>
      </lg>
      <lg n="2.185" xml:id="v2_185">
        <l n="ab">tathānāptāpraṇītoktijanyatvād bādhavarjanāt |</l>
        <l n="cd">deśakālādibhedādau cāptoktipratyayo yathā ||</l>
      </lg>
      <lg n="2.186" xml:id="v2_186">
        <l n="ab">akartṛkatvasiddhyā ca hetutvaṃ sādhayiṣyate |<pb n="76"/></l>
        <l n="cd">evamādyavabudhyāyaṃ nānyatvād ity avocata |</l>
      </lg>
      <lg n="2.187" xml:id="v2_187">
        <l n="ab">pratyakṣas tv iti dārḍhyaṃ vā prāthamyaṃ vāpi lakṣayet |</l>
        <l n="cd">svarūpataḥ pramāṇatvaṃ mithyātvaṃ pararūpataḥ ||</l>
      </lg>
      <lg n="2.188" xml:id="v2_188">
        <l n="ab">jñānābhāvaś ca mithyātvaṃ dvayasyāsambhavād yadi |</l>
        <l n="cd">pratyakṣaṃ tatpareṣāṃ ca siddham asyānumānataḥ ||</l>
      </lg>
      <lg n="2.189" xml:id="v2_189">
        <l n="ab">yathā ca tava mithyātvaṃ sādhanaṃ sādhayed idam |</l>
        <l n="cd">tathā ca bādhakādhīnaṃ mithyātvam api sādhayet ||</l>
      </lg>
      <lg n="2.190" xml:id="v2_190">
        <l n="ab">dharma ity upasaṃhārye yacchreyaskarabhāṣaṇam |</l>
        <l n="cd">taddharmapadavācyārthanirūpaṇavivakṣayā ||<pb n="77"/></l>
      </lg>
      <lg n="2.191" xml:id="v2_191">
        <l n="ab">śreyo hi puruṣaprītiḥ sā dravyaguṇakarmabhiḥ |</l>
        <l n="cd">codanālakṣaṇaiḥ sādhyā tasmāt teṣv eva dharmatā ||</l>
      </lg>
      <lg n="2.192" xml:id="v2_192">
        <l n="ab">anyat sādhyam adṛṣṭvaiva yāgādīnanuniṣṭhataḥ |</l>
        <l n="cd">dhārmikatvasamākhyānaṃ tadyogād iti gamyate ||</l>
      </lg>
      <lg n="2.193" xml:id="v2_193">
        <l n="ab">paśvādīni ca dharmasya phalānīti vyavasthitam |</l>
        <l n="cd">citrāgodohanādīnāṃ tāny uktāni phalāni ca ||</l>
      </lg>
      <lg n="2.194" xml:id="v2_194">
        <l n="ab">tasmāt teṣv eva dharmatvam, dhrmāṇīti ca darśanāt |</l>
        <l n="cd">liṅgasaṃkhyāvinirmukto dharmaśabdo nidarśanam |<pb n="78"/></l>
      </lg>
      <lg n="2.195" xml:id="v2_195">
        <l n="ab">antaḥkaraṇavṛttau vā vāsanāyāṃ ca cetasaḥ |</l>
        <l n="cd">pudgaleṣu ca puṇyeṣu nṛguṇe 'pūrvajanmani ||</l>
      </lg>
      <lg n="2.196" xml:id="v2_196">
        <l n="ab">prayogo dharmaśabdasya na dṛṣṭaḥ, na ca sādhanam |</l>
        <l n="cd">puruṣārthasya te jñātuṃ śakyante codanādibhiḥ ||</l>
      </lg>
      <lg n="2.197" xml:id="v2_197">
        <l n="ab">na ca vastvantaraṃ śakyam apūrvaṃ svargayāgayoḥ |</l>
        <l n="cd">jñātuṃ sādhanabhūtaṃ vā sādhyaṃ vā nāpy ato 'nyathā |</l>
      </lg>
      <lg n="2.198" xml:id="v2_198">
        <l n="ab">śrutasādhanasādhyatvatyāgenāśrutakalpanā |</l>
        <l n="cd">prasajyetāsya tādrūpye vyatireke tv arūpatā ||<pb n="79"/></l>
      </lg>
      <lg n="2.199" xml:id="v2_199">
        <l n="ab">tasmāt phale pravṛttasya yāgādeḥ śaktimātrakam |</l>
        <l n="cd">utpattau vāpi paśvāder apūrvaṃ na tataḥ pṛthak ||</l>
      </lg>
      <lg n="2.200" xml:id="v2_200">
        <l n="ab">śaktayaḥ sarvabhāvānāṃ bhāvaśabdair viśeṣataḥ |</l>
        <l n="cd">nopākhyāyanta ityevaṃ nāpūrvaṃ dharmaśabdatā |</l>
      </lg>
      <lg n="2.201" xml:id="v2_201">
        <l n="ab">purastāc codanāśabdo vidhāv eva vyavasthitaḥ |</l>
        <l n="cd">na ca tallakṣaṇā hiṃsā pratyudāharaṇaṃ katham ||<pb n="80"/></l>
      </lg>
      <lg n="2.202" xml:id="v2_202">
        <l n="ab">codanālakṣaṇo yaś ca śyenādir hi gamyate |</l>
        <l n="cd">niṣedhābhāvatas tasya kathaṃ brūyād anarthatā ||</l>
      </lg>
      <lg n="2.203" xml:id="v2_203">
        <l n="ab">yady api syād vidhispṛṣṭe niṣedho naiva tādṛśaḥ |</l>
        <l n="cd">vijñāyate hy anarthatvaṃ ṣoḍaśigrahaṇādivat ||</l>
      </lg>
      <lg n="2.204" xml:id="v2_204">
        <l n="ab">codanālakṣaṇaṃ coktvā niṣiddhatvād virudhyate |</l>
        <l n="cd">śyenādāv upadiṣṭe ca hiṃsā hīti na yujyate ||</l>
      </lg>
      <lg n="2.205" xml:id="v2_205">
        <l n="ab">hiṃsā hi phalam eteṣāṃ bhinnā tebhyaḥ svarūpataḥ |</l>
        <l n="cd">sā hi prāṇaviyogātmā śyenas tatrāsivatpṛthak ||</l>
      </lg>
      <lg n="2.206" xml:id="v2_206">
        <l n="ab">upadeśābhidhānaṃ ca nāvidheye 'vakalpate |<pb n="81"/></l>
        <l n="cd">śyenāder avidhāne ca kasyānyasya vidheyatā ||</l>
      </lg>
      <lg n="2.207" xml:id="v2_207">
        <l n="ab">sarvatrāvasthito nyāyo bhāvanāṃśadvaye vidhiḥ |</l>
        <l n="cd">sa bādhyeta, iha ye cāmī jyotiṣṭomādayo matāḥ ||</l>
      </lg>
      <lg n="2.208" xml:id="v2_208">
        <l n="ab">dharmatvena na te 'pi syur hiṃsāsādhanakā hi te |</l>
        <l n="cd">na cāvidhīyamānasya phalatatsādhanāṅgatā ||</l>
      </lg>
      <lg n="2.209" xml:id="v2_209">
        <l n="ab">sādhanatvena vihitaṃ na cāvihitam ucyate |</l>
        <l n="cd">sādhyatvena vidhānaṃ tu naiveṣṭaṃ lokavedayoḥ ||</l>
      </lg>
      <lg n="2.210" xml:id="v2_210">
        <l n="ab">tenaivamarthaśabdasya prayojanam ihocyate |<pb n="82"/></l>
        <l n="cd">pravṛttau vā nivṛttau vā yā śabdaśravaṇena dhīḥ |</l>
      </lg>
      <lg n="2.211" xml:id="v2_211">
        <l n="ab">sā codaneti sāmānyaṃ lakṣaṇaṃ hṛdaye sthitam |</l>
        <l n="cd">pravartakagṛhītis tu syād udāharaṇārthatā ||</l>
      </lg>
      <lg n="2.212" xml:id="v2_212">
        <l n="ab">tātparye hy arthaśabdasya neyaṃ vyākhyopapadyate |</l>
        <l n="cd">arthagrahaṇalabhyaṃ vā tatpravartakabhāṣaṇam |</l>
      </lg>
      <lg n="2.213" xml:id="v2_213">
        <l n="ab">dharme pramāṇabhūtāyās tad vā lakṣaṇam uktavān |</l>
        <l n="cd">evaṃ sati vidhibhyaḥ syād vidheyārthāvadhāraṇam ||</l>
      </lg>
      <lg n="2.214" xml:id="v2_214">
        <l n="ab">niṣedhebhyo niṣedhyānām anarthatvena nirṇayaḥ |</l>
        <l n="cd">tenārthagrahaṇenoktā vidheyasyeha dharmatā ||</l>
      </lg>
      <lg n="2.215" xml:id="v2_215">
        <l n="ab">niṣedhyānām anarthatvam arthasiddhaṃ na sūtritam |</l>
        <l n="cd">tasmād ubhayam ityatra vidheyapratiṣedhyayoḥ ||</l>
      </lg>
      <lg n="2.216" xml:id="v2_216">
        <l n="ab">yāgādibrahmahatyādivargayoḥ syān nidarśanam |<pb n="83"/></l>
        <l n="cd">śyenādīnāṃ vidheyatvādiṣṭasyāpi ca sādhanāt ||</l>
      </lg>
      <lg n="2.217" xml:id="v2_217">
        <l n="ab">upacārād anarthatvaṃ phaladvāreṇa varṇyate |</l>
        <l n="cd">pratiṣiddhā hi setyatra sphuṭam etat kariṣyate ||</l>
      </lg>
      <lg n="2.218" xml:id="v2_218">
        <l n="ab">hiṃsā hīti ca yac cāpi brūte nābhicared iti |</l>
        <l n="cd">śyenādīnāṃ svarūpe tu nottaragranthasaṅgatiḥ ||</l>
      </lg>
      <lg n="2.219" xml:id="v2_219">
        <l n="ab">vihitatvān niṣedhasya pravṛttis teṣu durlabhā |</l>
        <l n="cd">yadā tu codanāśabdo vidhāveva vyavasthitaḥ |</l>
      </lg>
      <lg n="2.220" xml:id="v2_220">
        <l n="ab">tadobhayādiko granthaḥ sadhyasādhanasaṃśritaḥ |</l>
        <l n="cd">sādhyasādhanasambandhe vidhinā pratipādite ||</l>
      </lg>
      <lg n="2.221" xml:id="v2_221">
        <l n="ab">lakṣyamāṇatvam ubhayoḥ, dvividhaṃ ca phalaṃ kratoḥ |</l>
        <l n="cd">svargādi prāpyate tatra pratiṣedhānatikramāt ||</l>
      </lg>
      <lg n="2.222" xml:id="v2_222">
        <l n="ab">atikrameṇa hiṃsādi, <pb n="84"/>  śāstrāntaranirīkṣayā |</l>
        <l n="cd">phalāṃśe bhāvanāyāś ca pratyayo na vidhāyakaḥ ||</l>
      </lg>
      <lg n="2.223" xml:id="v2_223">
        <l n="ab">vakṣyate, jaiminiś cāha tasya lipsārthalakṣaṇā |</l>
        <l n="cd">tena sāmānyataḥ prāpto vidhinā na nivāritaḥ ||</l>
      </lg>
      <lg n="2.224" xml:id="v2_224">
        <l n="ab">phalāṃśopanipātinyā hiṃsāyāḥ pratiṣedhakaḥ |</l>
        <l n="cd">anarthaprāptihetutvaṃ bodhyate tatra yady api ||</l>
      </lg>
      <lg n="2.225" xml:id="v2_225">
        <l n="ab">śyenasvarūpaṃ nānarthas tatphalasya tv anarthatā |</l>
        <l n="cd">parastūbhayam ityādeḥ phalasyāpi vidheyatām ||</l>
      </lg>
      <lg n="2.226" xml:id="v2_226">
        <l n="ab">bhāvanāntargatatvād vā matvānarthatvam ākṣipat |<pb n="85"/></l>
        <l n="cd">naivetyetāvatā cāsya vidheyatvanirākriyā ||</l>
      </lg>
      <lg n="2.227" xml:id="v2_227">
        <l n="ab">kiṃ vidheyam idānīṃ syād āha śyenādayas tv iti |</l>
        <l n="cd">praśnāpākaraṇe cātra tavyo vidhivivakṣayā ||</l>
      </lg>
      <lg n="2.228" xml:id="v2_228">
        <l n="ab">prayukto na tu sādhye 'rthe, dvaye 'py anupayogataḥ |</l>
        <l n="cd">anarthasyāpi sādhyatvam avidheyasya hīṣyate ||</l>
      </lg>
      <lg n="2.229" xml:id="v2_229">
        <l n="ab">sādhyatvarahite ceṣṭā vidheye nityam arthatā |</l>
        <l n="cd">śatuś ca lakṣaṇārthatvaṃ teṣāṃ cāpy upadeśanam ||</l>
      </lg>
      <lg n="2.230" xml:id="v2_230">
        <l n="ab">bruvan sphuṭīkarotīṣṭam upadeśo hi nānyathā |<pb n="86"/></l>
        <l n="cd">vidhitvamādiśabdāt syād itikartavyatāsv api |</l>
      </lg>
      <lg n="2.231" xml:id="v2_231">
        <l n="ab">tasmāt phalāṃśe yā hiṃsā vaidikī sā niṣidhyate |</l>
        <l n="cd">aṃśadvaye tu yā nāma tanniṣedhābhidhāyinām ||</l>
      </lg>
      <lg n="2.232" xml:id="v2_232">
        <l n="ab">aviśeṣeṇa yacchāstraṃ śirovad iti cottaram |</l>
        <l n="cd">niṣedhenānavaṣṭabdhe viṣaye na hy anarthatā |</l>
      </lg>
      <lg n="2.233" xml:id="v2_233">
        <l n="ab">pratyakṣāder aśakyatvāt kalpyate niṣpramāṇikā |</l>
        <l n="cd">na hi hiṃsādyanuṣṭhāne tadānīṃ doṣadarśanam ||</l>
      </lg>
      <lg n="2.234" xml:id="v2_234">
        <l n="ab">bāhye 'pi vicikitsā tu śāstrādevopajāyate |</l>
        <l n="cd">hiṃsyamānasya duḥkhitvaṃ dṛśyate yan na tāvatā ||</l>
      </lg>
      <lg n="2.235" xml:id="v2_235">
        <l n="ab">karturduḥkhānumānaṃ syāt, tadānīṃ tadviparyayaḥ |</l>
        <l n="cd">viṣaye 'syāḥ phalaṃ yādṛk pretya krtus tathāvidham ||</l>
      </lg>
      <lg n="2.236" xml:id="v2_236">
        <l n="ab">hiṃsā kriyāviśeṣatvāt sūte śāstroktadānavat |<pb n="87"/></l>
        <l n="cd">ya evamāha, tasyāpi gurustrīgamanādibhiḥ ||</l>
      </lg>
      <lg n="2.237" xml:id="v2_237">
        <l n="ab">surāpānādibhiś cāpi vipakṣair vyabhicāritā |</l>
        <l n="cd">viruddhatā ca, yādṛgdhi dānais tādṛk phalaṃ bhavet ||</l>
      </lg>
      <lg n="2.238" xml:id="v2_238">
        <l n="ab">vidhigamyaphalāvāptiḥ, aduḥkhātmakatā tathā |</l>
        <l n="cd">na ca yā sampradānasya prītis tādṛk phalaṃ śrutam ||</l>
      </lg>
      <lg n="2.239" xml:id="v2_239">
        <l n="ab">dātus tena hi dṛṣṭāntaḥ sādhyahīnaḥ pratīyate |</l>
        <l n="cd">sampradānaṃ ca dāne te viṣayaḥ karma hiṃsane ||</l>
      </lg>
      <lg n="2.240" xml:id="v2_240">
        <l n="ab">vaiṣamyam, sampradāne tu pakṣe tv etadviruddhatā |</l>
        <l n="cd">prīyate sampradānaṃ hi devateti mataṃ tava ||</l>
      </lg>
      <lg n="2.241" xml:id="v2_241">
        <l n="ab">dṛṣṭānte karma dānaṃ cet, <pb n="88"/>  tasya kīdṛk phalaṃ bhavet |</l>
        <l n="cd">japahomādidṛṣṭāntāt parapīḍādivarjanāt ||</l>
      </lg>
      <lg n="2.242" xml:id="v2_242">
        <l n="ab">coditatvasya hetutvād viruddhāvyabhicāritā |</l>
        <l n="cd">vihitapratiṣiddhatve muktvānyan na ca kāraṇam ||</l>
      </lg>
      <lg n="2.243" xml:id="v2_243">
        <l n="ab">dharmādharmāvabodhasya tenāyuktānumānagīḥ |</l>
        <l n="cd">anugrahāc ca dharmatvaṃ pīḍātaś cāpy adharmatām ||</l>
      </lg>
      <lg n="2.244" xml:id="v2_244">
        <l n="ab">vadato japasīdhvādipānādau nobhayaṃ bhavet |</l>
        <l n="cd">krośatā hṛdayenāpi gurudārābhigāminām ||</l>
      </lg>
      <lg n="2.245" xml:id="v2_245">
        <l n="ab">bhūyān dharmaḥ prasajyeta bhūyasī hy upakāritā |</l>
        <l n="cd">anumānapradhānasya pratiṣedhānapekṣiṇaḥ ||</l>
      </lg>
      <lg n="2.246" xml:id="v2_246">
        <l n="ab">hṛdayakrośanaṃ kasmād dṛṣṭāṃ pīḍām apaśyataḥ |</l>
        <l n="cd">poḍātaś cāpy adharmatvaṃ tathā pīḍām adharmataḥ ||</l>
      </lg>
      <lg n="2.247" xml:id="v2_247">
        <l n="ab">anyonyāśrayam āpnoti vinā śāstreṇa sādhayan |</l>
        <l n="cd">evamādāv aśāstrajñomleccho nodvijate kva cit ||</l>
      </lg>
      <lg n="2.248" xml:id="v2_248">
        <l n="ab">tasya nādharmayogaḥ syāt pūrvoktā yadi kalpanā |<pb n="89"/></l>
        <l n="cd">tasmād anugrahaṃ pīḍāṃ tadabhāvam apāsya ca |</l>
      </lg>
      <lg n="2.249" xml:id="v2_249">
        <l n="ab">dharmādharmārthibhir nityaṃ mṛgyau vidhiniṣedhakau |</l>
        <l n="cd">kva cid asyā niṣiddhatvāc chaktiḥ śāstreṇa bodhitā ||</l>
      </lg>
      <lg n="2.250" xml:id="v2_250">
        <l n="ab">pratyavāyanimittatve vidhinā nāpagacchati |</l>
        <l n="cd">śāstreṇa na hi śaktīnām āvāpodvāpanakriyāḥ ||</l>
      </lg>
      <lg n="2.251" xml:id="v2_251">
        <l n="ab">vidyamānā hi kathyante śaktayo dravyakarmaṇām |</l>
        <l n="cd">tad eva cedaṃ karmeti śāstram evānudhāvatā ||</l>
      </lg>
      <lg n="2.252" xml:id="v2_252">
        <l n="ab">hiṃsādīnām adharmatvaṃ kathyate nānumānataḥ |</l>
        <l n="cd">evaṃ ye nipuṇaṃ prāhus tair apy etat parīkṣyatām ||</l>
      </lg>
      <lg n="2.253" xml:id="v2_253">
        <l n="ab">surāpānādibhiḥ śūdraḥ kiṃ yāti narakaṃ kṛtaiḥ |</l>
        <l n="cd">vaiśyastomena vā kiṃ syād viprarājanyayoḥ phalam ||</l>
      </lg>
      <lg n="2.254" xml:id="v2_254">
        <l n="ab">pañcamyām iṣṭikaraṇānmadhyāhne cāgnihotrataḥ |</l>
        <l n="cd">tasmād yady ādṛśaṃ karma yatphalotpattiśaktikam ||</l>
      </lg>
      <lg n="2.255" xml:id="v2_255">
        <l n="ab">śāstreṇa gamyate tasya tādṛśasyaiva tat phalam |</l>
        <l n="cd">hiṃsā cāṃśadvayādanyā yā tasyāḥ pratiṣedhajam ||</l>
      </lg>
      <lg n="2.256" xml:id="v2_256">
        <l n="ab">pratyavāyārthatājñānam, vidhinānyatra vāryate |<pb n="90"/></l>
        <l n="cd">jñānam eva ca śaktīnāṃ nāvāpodvāpanakriyāḥ ||</l>
      </lg>
      <lg n="2.257" xml:id="v2_257">
        <l n="ab">jñāyante śāstratas tāstu kriyābhedavyavasthitāḥ |</l>
        <l n="cd">vyavasthāḥ śaktibhedānāṃ dṛṣṭārtheṣv api karmasu ||</l>
      </lg>
      <lg n="2.258" xml:id="v2_258">
        <l n="ab">abhinnatve 'pi dṛśyante bhujeḥ svasthātur eṣv api |</l>
        <l n="cd">rūpābhede 'pi hiṃsāder bhedo 'ṅgānaṅgakāritaḥ ||</l>
      </lg>
      <lg n="2.259" xml:id="v2_259">
        <l n="ab">tathāpy ekaphalatvaṃ cet kriyātvāt sarvasaṅkaraḥ |</l>
        <l n="cd">yajitvādyaviśeṣāc ca citrādiphalatulyatā ||</l>
      </lg>
      <lg n="2.260" xml:id="v2_260">
        <l n="ab">bhedāt tatra vyavasthā ced ihāpyevaṃ bhaviṣyati |</l>
        <l n="cd">vidhīnāṃ vāpi sarveṣāṃ sākṣād vyavahito 'pi vā ||</l>
      </lg>
      <lg n="2.261" xml:id="v2_261">
        <l n="ab">puruṣārthaḥ phalaṃ tena nānartho 'taḥ pratīyate |</l>
        <l n="cd">na caiṣu śrūyate 'narthaḥ, niṣedhān na ca kalpyate ||</l>
      </lg>
      <lg n="2.262" xml:id="v2_262">
        <l n="ab">na ca prakaraṇasthatvāt puruṣārthaḥ phalaṃ bhavet |</l>
        <l n="cd">karmopakāraḥ kalpyas tu dṛṣṭo 'dṛṣṭo 'tha vā punaḥ ||<pb n="91"/></l>
      </lg>
      <lg n="2.263" xml:id="v2_263">
        <l n="ab">kalpanāvasaras tatra nānarthasyānapekṣaṇāt |</l>
        <l n="cd">kratvarthaś cāpi saṃskāraḥ paśor nārādupakriyā ||</l>
      </lg>
      <lg n="2.264" xml:id="v2_264">
        <l n="ab">dṛṣṭaiva tv avadānānāṃ niṣpattiḥ kratvapekṣitā |</l>
        <l n="cd">abhicāre 'py upāyasthā hiṃsā nādharma ucyate |</l>
      </lg>
      <lg n="2.265" xml:id="v2_265">
        <l n="ab">tasmād anaṅgabhūtāyāṃ hiṃsāyām etad ucyate |</l>
        <l n="cd">uddeśāc ca phalatvena śyenādau na vidhīyate ||</l>
      </lg>
      <lg n="2.266" xml:id="v2_266">
        <l n="ab">bhāvanāvidhir apy eva phalāṃśād vinivartate |</l>
        <l n="cd">ataḥ svato na dharmatvaṃ śyenāder nāpy adharmatā ||</l>
      </lg>
      <lg n="2.267" xml:id="v2_267">
        <l n="ab">phalānarthānubandhitvāt taddvāreṇopacaryate |</l>
        <l n="cd">nirākāṅkṣasya caikena śyenasya na phaladvayam ||<pb n="92"/></l>
      </lg>
      <lg n="2.268" xml:id="v2_268">
        <l n="ab">tasmāt kriyāntarād eva hiṃsāto 'nartha ucyate |</l>
        <l n="cd">phalato 'pi ca yatkarma nānarthenānubadhyate ||</l>
      </lg>
      <lg n="2.269" xml:id="v2_269">
        <l n="ab">kevalaprītihetutvāt taddharmatvena hīṣyate |</l>
        <l n="cd">nanu ceṣṭābhyupāyatvāt śyenāder dharmatā bhavet ||</l>
      </lg>
      <lg n="2.270" xml:id="v2_270">
        <l n="ab">phalaṃ tāvad adharmo 'sya śyenādeḥ sampradhāryate |</l>
        <l n="cd">yadi yeneṣṭasiddhiḥ syād anuṣṭhānānubandhinī ||</l>
      </lg>
      <lg n="2.271" xml:id="v2_271">
        <l n="ab">tasya dharmatvam ucyeta tataḥ śyenādivarjanam |</l>
        <l n="cd">yadā tu codanāgamyaḥ kāryākāryānapekṣayā ||</l>
      </lg>
      <lg n="2.272" xml:id="v2_272">
        <l n="ab">dharmaḥ prītinimittaṃ syāt tadā śyene 'pi dharmatā |</l>
        <l n="cd">yadi tv aprītihetur yaḥ sākṣād vyavahito 'pi vā ||</l>
      </lg>
      <lg n="2.273" xml:id="v2_273">
        <l n="ab">so 'dharmaś codanārthaḥ syāt tadā śyene 'py adharmatā |</l>
        <l n="cd">yas tu hiṃsātvasādharmyād bāhyavaccodanāsv api ||</l>
      </lg>
      <lg n="2.274" xml:id="v2_274">
        <l n="ab">vaded anarthahetutvaṃ tasyāpy āgamabādhanam |</l>
        <l n="cd">tam anādṛtya yo brūyād yāgāder apy asau vadet ||</l>
      </lg>
      <lg n="2.275" xml:id="v2_275">
        <l n="ab">svargādisādhanāśaktiṃ kriyātvād bhojanādivat |<pb n="93"/></l>
        <l n="cd">gītāmantrārthavādair yā kalpyate 'narthahetutā ||</l>
      </lg>
      <lg n="2.276" xml:id="v2_276">
        <l n="ab">pratyakṣaśrutibādhyatvāt sānyārthatvena nīyate |</l>
        <l n="cd">śiṣyān pratyaviśiṣṭatvāt sūtravaidikavākyayoḥ ||</l>
      </lg>
      <lg n="2.277" xml:id="v2_277">
        <l n="ab">aśakteś cobhayoḥ sāmyān na sūtreṣv ity anuttaram |</l>
        <l n="cd">prāguktaparisaṃkhyāyāḥ phalam etat prakāśyate ||</l>
      </lg>
      <lg n="2.278" xml:id="v2_278">
        <l n="ab">sūtreṣu hy anayā yuktyā gatir eṣāpi yujyate |</l>
        <l n="cd">tasmād āvartate sūtram, tantraṃ vā śaktibhedataḥ ||<pb n="94"/></l>
      </lg>
      <lg n="2.279" xml:id="v2_279">
        <l n="ab">ekadeśānumānād vā dve sūtre parikalpite |</l>
        <l n="cd">itaretarasāmīpyād etāv eva parasparam ||</l>
      </lg>
      <lg n="2.280" xml:id="v2_280">
        <l n="ab">kalpyete vākyaśeṣāya nānyāvayavakalpanā |</l>
        <l n="cd">viśiṣṭārthānuvāditvād atha vety api bhāṣite ||</l>
      </lg>
      <lg n="2.281" xml:id="v2_281">
        <l n="ab">vākyabhedaḥ sa eveti saṃjñātantratvam uttaram |</l>
        <l n="cd">arthaṃ vā pratyupādānāt saṃjñālakṣaṇaśabdayoḥ |</l>
      </lg>
      <lg n="2.282" xml:id="v2_282">
        <l n="ab">tantraṃ lakṣaṇaśabdo vā vācyo dharmārthaśabdayoḥ |</l>
        <l n="cd">dharme sāmānyataḥ siddhe pramāṇaṃ kathyate yadā ||</l>
      </lg>
      <lg n="2.283" xml:id="v2_283">
        <l n="ab">vṛttam eva tadārthatvaṃ kimarthaṃ punarucyate |<pb n="95"/></l>
        <l n="cd">codanālakṣaṇatvasya dharmaṃ prati vidheyatā ||</l>
      </lg>
      <lg n="2.284" xml:id="v2_284">
        <l n="ab">labhyate 'rthānuvādena saṃśayo hy anyathā bhavet |</l>
        <l n="cd">tathā ca ye 'py anarthasya sādhanatvena kalpitāḥ ||</l>
      </lg>
      <lg n="2.285" xml:id="v2_285">
        <l n="ab">niṣedhais te 'pi dharmāḥ syuś codanālakṣaṇatvataḥ |</l>
        <l n="cd">tasmād arthāparityāgād ekārthagrahaṇaṃ yathā ||</l>
      </lg>
      <lg n="2.286" xml:id="v2_286">
        <l n="ab">labhyate vacanavyaktyā sā syād arthānuvādataḥ |</l>
        <l n="cd">viśeṣaṇād vinā caitadarthasāmarthyakāritam ||<pb n="96"/></l>
      </lg>
      <lg n="2.287" xml:id="v2_287">
        <l n="ab">kathyate bhāṣyakāreṇa phalaṃ hiṃsādivarjanam ||</l>
      </lg>
    </div>
    <div n="3 nimittasūtra NMS">
      <lg n="3.1" xml:id="v3_1">
        <l n="ab">pratijñāvyatirekeṇa bhāṣyakāreṇa yady api |</l>
        <l n="cd">vakṣyamāṇā svapakṣasya yuktiḥ pūrvaṃ nidarśitā ||</l>
      </lg>
      <lg n="3.2" xml:id="v3_2">
        <l n="ab">pratijñāmātram ityetajjaiminer matam ucyate |</l>
        <l n="cd">vṛttikāro 'dhikaṃ vāpi bhūtādi dvāram abravīt ||<pb n="97"/></l>
      </lg>
    </div>
    <div n="4 pratyakṣasūtra PAS">
      <lg n="4.1" xml:id="v4_1">
        <l n="ab">varṇyate sūtrabhedena yena pratyakṣalakṣaṇam |</l>
        <l n="cd">tena sūtrasya sambandho vācyaḥ pūrvapratijñayā ||</l>
      </lg>
      <lg n="4.2" xml:id="v4_2">
        <l n="ab">lakṣaṇasyābhidhānaṃ tu kenāṃśenopayujyate |</l>
        <l n="cd">kimarthaṃ cānumānāder lakṣaṇaṃ nātra kathyate ||</l>
      </lg>
      <lg n="4.3" xml:id="v4_3">
        <l n="ab">na tāvad apramāṇatvaṃ teṣāṃ nāpy akṣabuddhiṣu |</l>
        <l n="cd">śakyate 'ntargatir vaktuṃ na ca lakṣaṇatulyatā ||</l>
      </lg>
      <lg n="4.4" xml:id="v4_4">
        <l n="ab">na cāpi siddhir eṣāṃ syād arthāt pratyakṣalakṣaṇāt |</l>
        <l n="cd">na hi tatpūrvakaṃ sarvaṃ pramāṇam iti niścitam ||</l>
      </lg>
      <lg n="4.5" xml:id="v4_5">
        <l n="ab">pratyakṣalakṣaṇoktiś ca nānumānādilakṣaṇāt |</l>
        <l n="cd">vinā na sidhyatītyevamarthākṣepo na yujyate ||<pb n="98"/></l>
      </lg>
      <lg n="4.6" xml:id="v4_6">
        <l n="ab">tadetatpūrvakatve dhīr na ca tallakṣaṇād bhavet |</l>
        <l n="cd">tadukter vānumānādi kiṃ na syāt tadapūrvakam ||</l>
      </lg>
      <lg n="4.7" xml:id="v4_7">
        <l n="ab">na ca lakṣaṇabhedasya svarūpe yat tayor api |</l>
        <l n="cd">pratyakṣalakṣaṇād eṣāṃ kathañ cid avadhāraṇā ||</l>
      </lg>
      <lg n="4.8" xml:id="v4_8">
        <l n="ab">prasiddhatvād avācyatvaṃ pratyakṣe 'pi prasajyate |</l>
        <l n="cd">tenānyaparisaṃkhyārthaṃ sūtraṃ mūḍhena vocyate ||</l>
      </lg>
      <lg n="4.9" xml:id="v4_9">
        <l n="ab">na tv ekaṃ lakṣayed eṣu buddhipūrvaṃ kathañ cana |</l>
        <l n="cd">sambhavaty ekavākyatve vākyabhedaś ca neṣyate ||</l>
      </lg>
      <lg n="4.10" xml:id="v4_10">
        <l n="ab">na cāpy etena sūtreṇa pratyakṣaṃ lakṣyate sphuṭam |</l>
        <l n="cd">tadābhāse 'pi tulyatvāt, svapnajñānaikavarjanāt ||</l>
      </lg>
      <lg n="4.11" xml:id="v4_11">
        <l n="ab">taddhīndriyārthasambandhavyāpāreṇa vinā bhavet |</l>
        <l n="cd">kena cit samprayoge tu bhrāntyādi syān niyogataḥ ||<pb n="99"/></l>
      </lg>
      <lg n="4.12" xml:id="v4_12">
        <l n="ab">grāhyeṇānyena vety etat kṛtaṃ naiva viśeṣaṇam |</l>
        <l n="cd">samprayogasya yena syād viśeṣo vakṣyamāṇavat ||</l>
      </lg>
      <lg n="4.13" xml:id="v4_13">
        <l n="ab">asāmarthya ca matvāsya vṛttikāreṇa lakṣaṇe |</l>
        <l n="cd">tatsamprayoga ityevaṃ pāṭhāntaramṛdāhṛtam ||</l>
      </lg>
      <lg n="4.14" xml:id="v4_14">
        <l n="ab">tenānyenāpi saṃyoge cakṣurāder yadutthitam |</l>
        <l n="cd">viṣayāntaravijñānaṃ tatpratyakṣaṃ prasajyate ||</l>
      </lg>
      <lg n="4.15" xml:id="v4_15">
        <l n="ab">satsamprayoganirdeśo vyarthaś ced, etad eva hi |</l>
        <l n="cd">pratipādyaṃ parasyāpi lakṣaṇāsiddhir eva ca ||</l>
      </lg>
      <lg n="4.16" xml:id="v4_16">
        <l n="ab">svapnādīnāṃ nivṛttir vā phalaṃ tasya bhaviṣyati |</l>
        <l n="cd">tasmād vidhyanuvāditvaṃ nānukte lakṣaṇe bhavet ||</l>
      </lg>
      <lg n="4.17" xml:id="v4_17">
        <l n="ab">tena naiṣā vacovyaktir yatsatīndriyasaṅgame |<pb n="100"/></l>
        <l n="cd">vijñānaṃ jāyate tasya pratyakṣatvaṃ pratīyatām ||</l>
      </lg>
      <lg n="4.18" xml:id="v4_18">
        <l n="ab">pratyakṣaṃ yajjane siddhaṃ tasyaivandharmakatvataḥ |</l>
        <l n="cd">vidyamānopalambhatvaṃ tena dharme nimittatā ||</l>
      </lg>
      <lg n="4.19" xml:id="v4_19">
        <l n="ab">evaṃlakṣaṇatvaṃ ca na svarūpavivakṣayā |</l>
        <l n="cd">evaṃliṅgakam ityetad bhāṣyakāreṇa varṇyate ||</l>
      </lg>
      <lg n="4.20" xml:id="v4_20">
        <l n="ab">yato 'sti tatra dharmo 'yaṃ vidyamānopalambhanam |</l>
        <l n="cd">tasmāt tena prasiddhena gamyatām animittatā ||</l>
      </lg>
      <lg n="4.21" xml:id="v4_21">
        <l n="ab">pratyakṣatvamado hetuḥ śeṣaṃ hetuprasiddhaye |<pb n="101"/></l>
        <l n="cd">asmād ādau prasiddhatvād yogyartham abhidhīyate ||</l>
      </lg>
      <lg n="4.22" xml:id="v4_22">
        <l n="ab">prakṛtena ca sambandhaḥ śeṣāprāmāṇyadarśanāt |</l>
        <l n="cd">tadaprāmāṇyasiddhiś ca sambandhāder anīkṣaṇāt ||</l>
      </lg>
      <lg n="4.23" xml:id="v4_23">
        <l n="ab">śakyam anyāpramāṇatvam iti sūtrair na paṭhyate |</l>
        <l n="cd">na ca paryanuyogo 'tra lakṣaṇānupayogataḥ ||</l>
      </lg>
      <lg n="4.24" xml:id="v4_24">
        <l n="ab">na ca nyūnātirekādiprasaṅgo lakṣaṇaṃ prati |<pb n="102"/></l>
        <l n="cd">sarvathā lokasiddhatvād dharmo 'yaṃ tāvad iṣyate ||</l>
      </lg>
      <lg n="4.25" xml:id="v4_25">
        <l n="ab">tataś ca mṛgatṛṣṇādi na pratyakṣaṃ prasajyate |</l>
        <l n="cd">animittaprasaṅgas tu tasyāpi na nivāryate ||</l>
      </lg>
      <lg n="4.26" xml:id="v4_26">
        <l n="ab">atītānāgate 'py arthe sūkṣme vyavahite 'pi ca |</l>
        <l n="cd">pratyakṣaṃ yoginām iṣṭaṃ kaiś cin muktātmanām api ||</l>
      </lg>
      <lg n="4.27" xml:id="v4_27">
        <l n="ab">vidyamānopalambhatvam asiddhaṃ tatra tān prati |</l>
        <l n="cd">bhaviṣyattvasya vā hetor tadgrāhyair vyabhicāritā ||</l>
      </lg>
      <lg n="4.28" xml:id="v4_28">
        <l n="ab">mā bhūtāmiti tenāha lokasiddhaṃ sad ity ayam |</l>
        <l n="cd">na lokavyatiriktaṃ hi pratyakṣaṃ yoginām api ||</l>
      </lg>
      <lg n="4.29" xml:id="v4_29">
        <l n="ab">pratyakṣatvena tasyāpi vidyamānopalambhanam |</l>
        <l n="cd">satsamprayogajatvaṃ vāpy asmatpratyakṣavad bhavet ||<pb n="103"/></l>
      </lg>
      <lg n="4.30" xml:id="v4_30">
        <l n="ab">teṣām avartamāne 'rthe vā nāmotpadyate matiḥ |</l>
        <l n="cd">pratyakṣaṃ sā tatas tv eva nābhilāṣasmṛtādivat ||</l>
      </lg>
      <lg n="4.31" xml:id="v4_31">
        <l n="ab">loke cāpy aprasiddhatvāt pratyakṣatvapramāṇataḥ |</l>
        <l n="cd">pratibhāvad dvayāsattvaṃ sad ity etena kathyate ||</l>
      </lg>
      <lg n="4.32" xml:id="v4_32">
        <l n="ab">laukikī pratibhā yadvat pratyakṣādyanapekṣiṇī |</l>
        <l n="cd">na niścayāya paryāptā tathā syād yoginām api ||</l>
      </lg>
      <lg n="4.33" xml:id="v4_33">
        <l n="ab">avidyamānasaṃyogāt syāc cet pratyakṣadhīḥ kva cit |</l>
        <l n="cd">bhaviṣyaty api dharme syāc chaktety āha sad ity ayam ||<pb n="104"/></l>
      </lg>
      <lg n="4.34" xml:id="v4_34">
        <l n="ab">pratyakṣaḥ prāganuṣṭhānān na dharmo 'nuṣṭhito 'pi vā |</l>
        <l n="cd">phalasādhanarūpeṇa tadānīṃ yena nāsty asau ||</l>
      </lg>
      <lg n="4.35" xml:id="v4_35">
        <l n="ab">asmatpratyakṣavac cāpi vidyamānopalambhanam |</l>
        <l n="cd">pratyakṣaṃ dhyāyināṃ dharme pratyakṣatvāc ca neṣyate ||</l>
      </lg>
      <lg n="4.36" xml:id="v4_36">
        <l n="ab">avidyamānasaṃyogāt pratyakṣatvanirākṛtiḥ |</l>
        <l n="cd">yogināṃ kena labhyeta neṣṭaṃ sadgrahaṇaṃ yadi ||<pb n="105"/></l>
      </lg>
      <lg n="4.37" xml:id="v4_37">
        <l n="ab">saptamyāpi tu labhyeta sadarthaḥ, kalpanā punaḥ |</l>
        <l n="cd">pareṣāṃ vāraṇīyeti yatno jaimininā kṛtaḥ ||</l>
      </lg>
      <lg n="4.38" xml:id="v4_38">
        <l n="ab">samyagarthe ca saṃśabdo duṣprayoganivāraṇaḥ |</l>
        <l n="cd">prayoga indriyāṇāṃ ca vyāpāro 'rtheṣu kathyate ||</l>
      </lg>
      <lg n="4.39" xml:id="v4_39">
        <l n="ab">duṣṭatvāc chuktikāyogo vāryate, rajatekṣaṇāt |</l>
        <l n="cd">evaṃ saty anuvādatvaṃ lakṣaṇasyāpi sambhavet ||</l>
      </lg>
      <lg n="4.40" xml:id="v4_40">
        <l n="ab">tataś cāprāpyakāritvād yad bauddhaiḥ śrotracakṣuṣoḥ |<pb n="106"/></l>
        <l n="cd">lakṣaṇāvyāptisiddhyarthaṃ saṃyogo neti kīrtyate ||</l>
      </lg>
      <lg n="4.41" xml:id="v4_41">
        <l n="ab">prāpyagrahaṇapakṣe hi sāntarāgrahaṇaṃ kila |</l>
        <l n="cd">adhiṣṭānādhikaś cārtho na gṛhyeta tvagādivat ||</l>
      </lg>
      <lg n="4.42" xml:id="v4_42">
        <l n="ab">vyāpāramātravācitvād aviruddhaṃ tad atra naḥ |</l>
        <l n="cd">yadi vārthārjavasthānaṃ samprayogo 'tra varṇyate ||</l>
      </lg>
      <lg n="4.43" xml:id="v4_43">
        <l n="ab">yogyatālakṣaṇo vācyaḥ saṃyogaḥ kāryalakṣitaḥ |</l>
        <l n="cd">sāṃkhyādīn vā vinirjitya prāptipakṣo 'tra dūṣyatām ||</l>
      </lg>
      <lg n="4.44" xml:id="v4_44">
        <l n="ab">tayoś ca prāpyakāritvam indriyatvāt tvagādivat |</l>
        <l n="cd">ke cit tayoḥ śarīrāc ca bahirvṛttiṃ pracakṣate ||</l>
      </lg>
      <lg n="4.45" xml:id="v4_45">
        <l n="ab">cikitsādiprayogaś ca yo 'dhiṣṭhāne prayujyate |</l>
        <l n="cd">so 'pi tasyaiva saṃskāra ādheyasyopakārakaḥ ||</l>
      </lg>
      <lg n="4.46" xml:id="v4_46">
        <l n="ab">taddeśaś cāpi saṃskāraḥ sarvavyāptyartha ucyate |<pb n="107"/></l>
        <l n="cd">cakṣurādyupakāraś ca pādādāv api dṛśyate ||</l>
      </lg>
      <lg n="4.47" xml:id="v4_47">
        <l n="ab">tasmān naikāntataḥ śakyaṃ saṃskārāt tatra vartanam |</l>
        <l n="cd">bahirvṛttis tayoś ceṣṭā pṛthvagrā santatāpi ca ||</l>
      </lg>
      <lg n="4.48" xml:id="v4_48">
        <l n="ab">adhiṣṭhānādhikaṃ tena gṛhyate yatra yādṛśam |</l>
        <l n="cd">pṛthutvaṃ vṛttibhāge syād, dūre 'pi grahaṇaṃ tathā ||</l>
      </lg>
      <lg n="4.49" xml:id="v4_49">
        <l n="ab">dīpaprabhā yathā tasmin vinaśyati vinaśyati |</l>
        <l n="cd">tathā bahirgatāpy eṣā mūlacchedād vinaśyati ||</l>
      </lg>
      <lg n="4.50" xml:id="v4_50">
        <l n="ab">adhiṣṭhānapidhāne tu saty apy ucchinnayatnayā |</l>
        <l n="cd">tayārtho 'nupanītatvād ātmanā nānubhūyate ||</l>
      </lg>
      <lg n="4.51" xml:id="v4_51">
        <l n="ab">vicchinna iti buddhiḥ syād adhiṣṭhānam apekṣya ca |</l>
        <l n="cd">śabde tv ādhikyavicchedau bhrāntyaivoktāv asambhavāt ||<pb n="108"/></l>
      </lg>
      <lg n="4.52" xml:id="v4_52">
        <l n="ab">puruṣendriyaśabdau ca vyavadhānena kalpitau |</l>
        <l n="cd">puruṣo laukiko vā syād yo vāsmin sādhayiṣyate ||<pb n="109"/></l>
      </lg>
      <lg n="4.53" xml:id="v4_53">
        <l n="ab">vikriyā jñānarūpāsya na nityatve virotsyate |</l>
        <l n="cd">buddhijanmeti cāpy āha jāyamānapramāṇatām ||</l>
      </lg>
      <lg n="4.54" xml:id="v4_54">
        <l n="ab">vyāpāraḥ kārakāṇāṃ hi dṛṣṭo janmātirekataḥ |</l>
        <l n="cd">pramāṇe 'pi tathā mā bhūd iti janma vivakṣyate ||</l>
      </lg>
      <lg n="4.55" xml:id="v4_55">
        <l n="ab">na hi tat kṣaṇam apy āste, jāyate vāpramātmakam |</l>
        <l n="cd">yenārthagrahaṇe paścād vyāpriyetendriyādivat ||</l>
      </lg>
      <lg n="4.56" xml:id="v4_56">
        <l n="ab">tena janmaiva viṣaye buddher vyāpāra iṣyate |</l>
        <l n="cd">tad eva ca pramārūpaṃ tadvatī karaṇaṃ ca dhīḥ ||</l>
      </lg>
      <lg n="4.57" xml:id="v4_57">
        <l n="ab">janma cāvyatirekeṇa bhāṣyakāreṇa varṇitam |<pb n="110"/></l>
        <l n="cd">tac ca bhūtabhaviṣyattvāt kṛtaṃ buddher viśeṣaṇam ||</l>
      </lg>
      <lg n="4.58" xml:id="v4_58">
        <l n="ab">yadāpy aulūkyasiddhāntāt samavāyasya janmatā |</l>
        <l n="cd">buddhis tatrendriyādhīnā tena pratyakṣamaśnute ||</l>
      </lg>
      <lg n="4.59" xml:id="v4_59">
        <l n="ab">pramāṇaphalabhāvaś ca yayeṣṭaṃ parikalpyatām |</l>
        <l n="cd">sarvathāpy animittatvaṃ vidyamānopalambhanāt ||</l>
      </lg>
      <lg n="4.60" xml:id="v4_60">
        <l n="ab">yadvendriyaṃ pramāṇaṃ syāt tasya vārthena saṅgatiḥ |</l>
        <l n="cd">manaso vendriyair yoga ātmanā sarva eva vā ||</l>
      </lg>
      <lg n="4.61" xml:id="v4_61">
        <l n="ab">tadā jñānaṃ phalam, tatra vyāpārāc ca pramāṇatā |</l>
        <l n="cd">vyāpāro na yadā teṣāṃ tadā notpadyate phalam ||</l>
      </lg>
      <lg n="4.62" xml:id="v4_62">
        <l n="ab">na ca sarvātmanākṣeṇa sambandho 'rthasya vidyate |<pb n="111"/></l>
        <l n="cd">yena sarvārthabodhaḥ syāt tatpramāṇābhidhāyinām ||</l>
      </lg>
      <lg n="4.63" xml:id="v4_63">
        <l n="ab">prāptimātraṃ hi sambandho nendriyasyābhyupeyate |</l>
        <l n="cd">mā bhūt kāraṇamātreṇa tvacā rūpāvadhāraṇam ||</l>
      </lg>
      <lg n="4.64" xml:id="v4_64">
        <l n="ab">yathā pramāṇaniṣpattau yogyatvād indriyārthayoḥ |</l>
        <l n="cd">niyatā saṅgatir hetuḥ phale 'py evaṃ bhaviṣyati ||</l>
      </lg>
      <lg n="4.65" xml:id="v4_65">
        <l n="ab">yogasya dvyāśrayatve 'pi bhavatyanyatarāśrayaḥ |</l>
        <l n="cd">vyapadeśaḥ, atha vāpy akṣaṃ tatrāsādhāraṇaṃ bhavet ||<pb n="112"/></l>
      </lg>
      <lg n="4.66" xml:id="v4_66">
        <l n="ab">saṃyoge tv ātmamanasoḥ syāc ced viṣayabhinnatā |</l>
        <l n="cd">pramāṇaphalayoḥ, nāsau, arthe hi vyāpṛtaṃ dvayam ||</l>
      </lg>
      <lg n="4.67" xml:id="v4_67">
        <l n="ab">athāpy āśraya iṣṭas te na yogād viṣayāntaram |</l>
        <l n="cd">ātmasthatvena vijñānaṃ na bhinnaviṣayaṃ tataḥ ||</l>
      </lg>
      <lg n="4.68" xml:id="v4_68">
        <l n="ab">prakṛṣṭasādhanatvāc ca pratyāsatteḥ sa eva naḥ |</l>
        <l n="cd">karaṇaṃ tena nānyatra kārake syāt pramāṇatā ||</l>
      </lg>
      <lg n="4.69" xml:id="v4_69">
        <l n="ab">pramāṇe sarvasaṃyoge doṣo naiko 'pi vidyate |</l>
        <l n="cd">pramāṇaṃ tv indriyaṃ yasya tasyaiko viṣayaḥ sphuṭaḥ ||</l>
      </lg>
      <lg n="4.70" xml:id="v4_70">
        <l n="ab">pramāṇaphalate buddhyor viśeṣaṇaviśeṣyayoḥ |</l>
        <l n="cd">yadā tadāpi pūrvoktā bhinnārthatvanirākriyā ||<pb n="113"/></l>
      </lg>
      <lg n="4.71" xml:id="v4_71">
        <l n="ab">viśeṣaṇe tu boddhavye yadālocanamātrakam |</l>
        <l n="cd">prasūte niścayaṃ paścāt tasya prāmāṇyakalpanā ||</l>
      </lg>
      <lg n="4.72" xml:id="v4_72">
        <l n="ab">niścayas tu phalaṃ tatra, nāsāv ālocite tadā |</l>
        <l n="cd">tadā naiva pramāṇatvaṃ syād arthānavadhāraṇāt ||</l>
      </lg>
      <lg n="4.73" xml:id="v4_73">
        <l n="ab">hānādibuddhiphalatā pramāṇaṃ ced viśeṣyadhīḥ |</l>
        <l n="cd">upakārādisaṃsmṛtyā vyavāyaś cet, iyaṃ phalam ||</l>
      </lg>
      <lg n="4.74" xml:id="v4_74">
        <l n="ab">viṣayaikatvam icchaṃs tu yaḥ pramāṇaṃ phalaṃ vadet |</l>
        <l n="cd">sādhyasādhanayor bhedo laukikas tena bādhitaḥ ||</l>
      </lg>
      <lg n="4.75" xml:id="v4_75">
        <l n="ab">chedane khadiraprāpte palāśe na cchidā yathā |</l>
        <l n="cd">tathaiva paraśor loke cchidayā saha naikatā ||<pb n="114"/></l>
      </lg>
      <lg n="4.76" xml:id="v4_76">
        <l n="ab">bhavate bhedahānena rucitā viṣayaikatā |</l>
        <l n="cd">tattyāgena parebhyas tu bhedo rucim upāgataḥ ||</l>
      </lg>
      <lg n="4.77" xml:id="v4_77">
        <l n="ab">karaṇatvopacāras tu phale cet kalpyate tvayā |</l>
        <l n="cd">kathañ cid viṣayaikatvaṃ parair vā kiṃ na kalpyate ||</l>
      </lg>
      <lg n="4.78" xml:id="v4_78">
        <l n="ab">paricchedaphalatvena vṛttasyānantarasya naḥ |</l>
        <l n="cd">pramāṇatvaṃ bhavej jñāne pramāṇe tu paraṃ phalam ||</l>
      </lg>
      <lg n="4.79" xml:id="v4_79">
        <l n="ab">svasaṃvittiphalatvaṃ tu tanniṣedhān na yujyate |</l>
        <l n="cd">pramāṇe viṣayākāre bhinnārthatvān na yujyate ||<pb n="115"/></l>
      </lg>
      <lg n="4.80" xml:id="v4_80">
        <l n="ab">svākāraś ca svasaṃvittiṃ muktvā nānyaḥ pratīyate |</l>
        <l n="cd">prāmāṇyaṃ yasya kalpyeta svasaṃvittiphalaṃ prati ||</l>
      </lg>
      <lg n="4.81" xml:id="v4_81">
        <l n="ab">svākārasya paricchedo na cākārāntarād vinā |</l>
        <l n="cd">tasyāpy evaṃ tathā ca syān nākārāntaḥ kadā cana ||</l>
      </lg>
      <lg n="4.82" xml:id="v4_82">
        <l n="ab">na cāsañcetitaḥ sattāṃ svākāraḥ pratipadyate |</l>
        <l n="cd">grāhye ca viṣayākāre grāhako 'nyo na labhyate ||</l>
      </lg>
      <lg n="4.83" xml:id="v4_83">
        <l n="ab">manasas tv indriyatvena pratyakṣā dhīḥ sukhādiṣu |</l>
        <l n="cd">manasā samprayukto hi tāny ātmā pratipadyate ||</l>
      </lg>
      <lg n="4.84" xml:id="v4_84">
        <l n="ab">sambaddhaṃ vartamānaṃ ca grahyate cakṣurādinā |</l>
        <l n="cd">sāmānyaṃ vā viśeṣo vā grāhyaṃ nāto 'tra kalpyate ||<pb n="116"/></l>
      </lg>
      <lg n="4.85" xml:id="v4_85">
        <l n="ab">lakṣaṇaṃ yac ca yair uktaṃ pratyakṣe laukike sati |</l>
        <l n="cd">vidyamānopalambhitvāt sarvasyaivānimittatā ||</l>
      </lg>
      <lg n="4.86" xml:id="v4_86">
        <l n="ab">nirvikalpakapakṣe tu sutarām animittatā |</l>
        <l n="cd">sādhyasādhanasambandho nāvikalpya hi gṛhyate ||</l>
      </lg>
      <lg n="4.87" xml:id="v4_87">
        <l n="ab">kathaṃ pratyakṣapūrvatvam anumānādi no bhavet |</l>
        <l n="cd">yadā smṛtyasamarthatvān nirvikalpendriyasya dhīḥ ||</l>
      </lg>
      <lg n="4.88" xml:id="v4_88">
        <l n="ab">na cāvikalpya liṅgasya liṅgisambandhayos tathā |</l>
        <l n="cd">gṛhītiḥ, <pb n="117"/>  upamāne 'pi sādṛśyagrahaṇāt smṛteḥ ||</l>
      </lg>
      <lg n="4.89" xml:id="v4_89">
        <l n="ab">arthāpattiḥ punaḥ prāyo nānyadṛṣṭe 'rtha iṣyate |</l>
        <l n="cd">pravartate ca yaṃ dṛṣṭvā so 'py arthaḥ savikalpakaḥ ||</l>
      </lg>
      <lg n="4.90" xml:id="v4_90">
        <l n="ab">yatra cānumitaṃ liṅgaṃ sūryagatyādi liṅgi ca |</l>
        <l n="cd">tatra pratyakṣapūrvatvaṃ katham adhyavasīyate ||</l>
      </lg>
      <lg n="4.91" xml:id="v4_91">
        <l n="ab">pratyakṣāvagate cārthe kutas teṣāṃ pramāṇatā |</l>
        <l n="cd">tair yadā sa pratīyeta tadā nākṣasya gocaraḥ ||</l>
      </lg>
      <lg n="4.92" xml:id="v4_92">
        <l n="ab">atha kasya cid arthasya jñānāt tatpūrvatā bhavet |</l>
        <l n="cd">tadārthasya bhaviṣyattvaṃ na syād ajñānakāraṇam ||<pb n="118"/></l>
      </lg>
      <lg n="4.93" xml:id="v4_93">
        <l n="ab">vartamāne hi kasmiṃś cid vijñāte 'rthe 'kṣabuddhibhiḥ |</l>
        <l n="cd">liṅgād avidyamāno 'pi dharmo gamyeta tais tadā ||</l>
      </lg>
      <lg n="4.94" xml:id="v4_94">
        <l n="ab">pratyakṣeṇa gṛhītvā ca varṇān vede 'pi gṛhyate |</l>
        <l n="cd">prameyam iti so 'pi syāt tatpūrvatvād akāraṇam ||</l>
      </lg>
      <lg n="4.95" xml:id="v4_95">
        <l n="ab">ke cit tatpūrvakatvaṃ tu hetur naiveti manvate |</l>
        <l n="cd">tatpūrvakatvād yat tāvat prāmāṇyaṃ tadasambhavaḥ ||</l>
      </lg>
      <lg n="4.96" xml:id="v4_96">
        <l n="ab">pratyakṣeṇa gṛhītvā ca, liṅgādyanyatamaṃ dhruvam |</l>
        <l n="cd">pravṛttir anumānāder na ca dharme 'sti tādṛśam ||</l>
      </lg>
      <lg n="4.97" xml:id="v4_97">
        <l n="ab">anumānānumānāder na cāpy astīha sambhavaḥ |</l>
        <l n="cd">sambandhaliṅgiliṅgānāṃ pūrvasiddher asambhavāt ||</l>
      </lg>
      <lg n="4.98" xml:id="v4_98">
        <l n="ab">sattā ca nānumānena kasya cit pratipadyate |</l>
        <l n="cd">dharmeṇānyad viśeṣyaṃ cet, <pb n="119"/>  pakṣo 'siddhaviśeṣaṇaḥ ||</l>
      </lg>
      <lg n="4.99" xml:id="v4_99">
        <l n="ab">tasmād adṛṣṭapūrvatvāt kena cid vastunā saha |</l>
        <l n="cd">dharmasya nānumeyatvam asādhāraṇavastuvat ||</l>
      </lg>
      <lg n="4.100" xml:id="v4_100">
        <l n="ab">adṛṣṭasadṛśatvāc ca svyaṃ cānupalambhanāt |</l>
        <l n="cd">dharmasya nopameyatvam asādhāraṇavad bhavet ||</l>
      </lg>
      <lg n="4.101" xml:id="v4_101">
        <l n="ab">nanv arthāpattir evaṃ syāj jagadvaicitryadarśanāt |</l>
        <l n="cd">sukhiduḥkhādibhedo hi nādṛṣṭāt kāraṇād ṛte ||</l>
      </lg>
      <lg n="4.102" xml:id="v4_102">
        <l n="ab">dṛṣṭasya vyabhicāritvāt tadabhāve 'pi sambhavāt |<pb n="120"/></l>
        <l n="cd">sevāvyayanatulyatve dṛṣṭā ca phalabhinnatā ||</l>
      </lg>
      <lg n="4.103" xml:id="v4_103">
        <l n="ab">syād evaṃ yadi śakyeta svābhāvikanivāraṇā |</l>
        <l n="cd">karmaśakteś ca vaicitrye hetur anyo bhaved yadi ||</l>
      </lg>
      <lg n="4.104" xml:id="v4_104">
        <l n="ab">yathā ca phalavaicitrye karmaṇāṃ śaktatā svataḥ |</l>
        <l n="cd">tathā ca citratā loke svabhāvād upapatsyate ||</l>
      </lg>
      <lg n="4.105" xml:id="v4_105">
        <l n="ab">adharme dharmarūpe vā hy avibhakte phalaṃ prati |</l>
        <l n="cd">kim apy astīti vijñānaṃ narāṇāṃ kvopayujyate ||</l>
      </lg>
      <lg n="4.106" xml:id="v4_106">
        <l n="ab">kiṃ nu yāgād ito dukhaṃ hiṃsādeḥ kiṃ sukhodbhavaḥ |</l>
        <l n="cd">svargaputrādibhedaś ca kīdṛśāt karmabhedataḥ ||</l>
      </lg>
      <lg n="4.107" xml:id="v4_107">
        <l n="ab">iti yāvad avijñānaṃ tāvan naiva pravartate |</l>
        <l n="cd">pravṛttyaṅgaṃ ca yajjñānaṃ tasya mūlaṃ pratīkṣyate ||</l>
      </lg>
      <lg n="4.108" xml:id="v4_108">
        <l n="ab">tasmāt siddhe 'pi sāmānye viśeṣo nāgamād ṛte |<pb n="121"/></l>
        <l n="cd">viśeṣasya tu jijñāsā sūtrakāreṇa sūtritā ||</l>
      </lg>
      <lg n="4.109" xml:id="v4_109">
        <l n="ab">gamyamāne viśeṣe ca tadantarbhāvakāritaḥ |</l>
        <l n="cd">sāmānyapratyayo 'pi syāc chāstrād evety akāraṇam ||</l>
      </lg>
      <lg n="4.110" xml:id="v4_110">
        <l n="ab">yathārthāpattir evaṃ ca nānumānopameṣyate |</l>
        <l n="cd">śāstraṃ cet tadapekṣeta tasyaiva syāt pramāṇatā ||</l>
      </lg>
      <lg n="4.111" xml:id="v4_111">
        <l n="ab">pratyakṣāgrahaṇaṃ yat tu liṅgāder avikalpanāt |</l>
        <l n="cd">tan na, iṣṭatvād vikalpasyāpy artharūpopakāriṇaḥ ||</l>
      </lg>
      <lg n="4.112" xml:id="v4_112">
        <l n="ab">asti hy ālocanā jñānaṃ prathamaṃ nirvikapakam |</l>
        <l n="cd">bālamūkādivijñānasadṛśaṃ śuddhavastujam ||<pb n="122"/></l>
      </lg>
      <lg n="4.113" xml:id="v4_113">
        <l n="ab">na viśeṣo na sāmānyaṃ tadānīmanubhūyate |</l>
        <l n="cd">tayor ādhārabhūtā tu, vyaktir evāvasīyate ||</l>
      </lg>
      <lg n="4.114" xml:id="v4_114">
        <l n="ab">mahāsāmānyam anyais tu dravyaṃ sad iti cocyate |</l>
        <l n="cd">sāmānyaviṣayatvaṃ ca pratyakṣasyaivam āśritam ||</l>
      </lg>
      <lg n="4.115" xml:id="v4_115">
        <l n="ab">viśeṣās tu pratīyante savikalpakabuddhibhiḥ |</l>
        <l n="cd">te ca ke cit pratidravyaṃ ke cid bahuṣu saṃśritāḥ ||</l>
      </lg>
      <lg n="4.116" xml:id="v4_116">
        <l n="ab">tān akalpayad utpannaṃ vyāvṛttānugatātmanā |</l>
        <l n="cd">gavyaśve copajātaṃ tu pratyakṣaṃ na viśiṣyate ||<pb n="123"/></l>
      </lg>
      <lg n="4.117" xml:id="v4_117">
        <l n="ab">tad ayuktam, pratidravyaṃ bhinnarūpopalambhanāt |</l>
        <l n="cd">na hy ākhyātum aśakyatvād bhedo nāstīti gamyate ||</l>
      </lg>
      <lg n="4.118" xml:id="v4_118">
        <l n="ab">nirvikalpakabodhe 'pi dvyātmakasyāpi vastunaḥ |</l>
        <l n="cd">grahaṇam, <pb n="124"/>  lakṣaṇākhyeyaṃ jñātrā śuddhaṃ tu gṛhyate ||</l>
      </lg>
      <lg n="4.119" xml:id="v4_119">
        <l n="ab">na cāsādhāraṇatvena paravyāvṛttyakalpanāt |</l>
        <l n="cd">viśeṣānugamākḷpteḥ sāmānyam iti nāpi tat ||</l>
      </lg>
      <lg n="4.120" xml:id="v4_120">
        <l n="ab">tataḥ paraṃ punarvastudharmair jātyādibhir yayā |</l>
        <l n="cd">buddhyāvasīyate sāpi pratyakṣatvena sammatā ||</l>
      </lg>
      <lg n="4.121" xml:id="v4_121">
        <l n="ab">karaṇaṃ cendriyaṃ buddher na tatra jñānam āhitam |</l>
        <l n="cd">tataḥ smṛtyasamarthatvād vikalpo 'to na vāryate ||</l>
      </lg>
      <lg n="4.122" xml:id="v4_122">
        <l n="ab">ātmany eva sthitaṃ jñānam, sa hi boddhātra gamyate |</l>
        <l n="cd">smaraṇe cāsya sāmarthyaṃ sandhānādau ca vidyate ||</l>
      </lg>
      <lg n="4.123" xml:id="v4_123">
        <l n="ab">tenendriyārthasambandhe vicyamāne smarann api |</l>
        <l n="cd">vikalpayan svadharmeṇa vastu pratyakṣavān naraḥ ||<pb n="125"/></l>
      </lg>
      <lg n="4.124" xml:id="v4_124">
        <l n="ab">tac caitadindriyādhīnam iti tair vyapadiśyate |</l>
        <l n="cd">tadasambandhajātaṃ tu naiva pratyakṣam iṣyate ||</l>
      </lg>
      <lg n="4.125" xml:id="v4_125">
        <l n="ab">punaḥ punarvikalpe 'pi satī jātiḥ pratīyate |</l>
        <l n="cd">tatsambandhānusāreṇa sarvaṃ pratyakṣam iṣyate ||</l>
      </lg>
      <lg n="4.126" xml:id="v4_126">
        <l n="ab">na hi praviṣṭamātrāṇām uṣṇād garbhagṛhādiṣu |</l>
        <l n="cd">arthā na pratibhāntīti gṛhyante nendriyaiḥ punaḥ ||</l>
      </lg>
      <lg n="4.127" xml:id="v4_127">
        <l n="ab">yathā tv ābhāsamātreṇa pūrvaṃ jñātvā svarūpataḥ |</l>
        <l n="cd">paścāt tatrāvabudhyante tathā jātyādidharmataḥ ||</l>
      </lg>
      <lg n="4.128" xml:id="v4_128">
        <l n="ab">yadi tv ālocya saṃmīlya netre kaś cid vikalpayet |</l>
        <l n="cd">na syāt pratyakṣatā tasya sambandhānanusārataḥ ||</l>
      </lg>
      <lg n="4.129" xml:id="v4_129">
        <l n="ab">asambaddhavikalpe 'pi tulyam ātmādi kāraṇam |</l>
        <l n="cd">tenāsādhāraṇatvaṃ syād atrākṣasyaiva kalpane ||<pb n="126"/></l>
      </lg>
      <lg n="4.130" xml:id="v4_130">
        <l n="ab">nirvikalpakabodhe 'pi nākṣaṃ kevalakāraṇam |</l>
        <l n="cd">tatpāramparyajāte vā rūḍhiḥ syāt paṅkajādivat ||</l>
      </lg>
      <lg n="4.131" xml:id="v4_131">
        <l n="ab">animittaiva vā rūḍhiḥ sutarāṃ savikalpakam |</l>
        <l n="cd">pratyakṣaṃ sammataṃ loke na tathā nirvikalpakam ||</l>
      </lg>
      <lg n="4.132" xml:id="v4_132">
        <l n="ab">vṛddhaprayogagamyāś ca śabdārthāḥ sarva eva naḥ |</l>
        <l n="cd">tena yatra prayukto 'yaṃ na tasmād apanīyate ||</l>
      </lg>
      <lg n="4.133" xml:id="v4_133">
        <l n="ab">siddhānugamamātraṃ hi kartuṃ yuktaṃ parīkṣakaiḥ |</l>
        <l n="cd">na sarvalokasiddhasya lakṣaṇena nivartanam ||</l>
      </lg>
      <lg n="4.134" xml:id="v4_134">
        <l n="ab">kalpanāyāḥ svasaṃvittāv indriyādhīnatā katham |</l>
        <l n="cd">manas tatrendriyaṃ cet syād gotvādāv api tatsamam ||</l>
      </lg>
      <lg n="4.135" xml:id="v4_135">
        <l n="ab">svasaṃvittau tad iṣṭaṃ cet, <pb n="127"/>  loko na hy evam icchati |</l>
        <l n="cd">tasmād rūḍhatvam eṣṭavyaṃ pāribhāṣikatāpi vā ||</l>
      </lg>
      <lg n="4.136" xml:id="v4_136">
        <l n="ab">manasas tv indriyatvena sudhaduḥkhādibuddhiṣu |</l>
        <l n="cd">yathā pratyakṣataivaṃ nas tadadhīnā bhaviṣyati ||</l>
      </lg>
      <lg n="4.137" xml:id="v4_137">
        <l n="ab">tadadhīnatvasāmye 'pi kalpanāpoḍhaśabdanāt |</l>
        <l n="cd">pratyakṣaṃ kiñ cid eveṣṭaṃ yathā tatra tathaiva naḥ ||</l>
      </lg>
      <lg n="4.138" xml:id="v4_138">
        <l n="ab">liṅgādyabhāvataś cāpi nānumānādidhīr iyam |</l>
        <l n="cd">bādhakapratyayāsattvān nāprāmāṇyaṃ ca yujyate ||</l>
      </lg>
      <lg n="4.139" xml:id="v4_139">
        <l n="ab">na ca parvamadṛṣṭatvāt smṛtitvam upapadyate |</l>
        <l n="cd">tasmāt pratyakṣam evedam, vyavahāras tathaiva ca ||<pb n="128"/></l>
      </lg>
      <lg n="4.140" xml:id="v4_140">
        <l n="ab">jātyādyarthāntaraṃ yasmād atadrūpe 'pi vastuni |</l>
        <l n="cd">bhavaty adhyasya dhīs tasmān mṛgatṛṣṇādibhiḥ samā ||</l>
      </lg>
      <lg n="4.141" xml:id="v4_141">
        <l n="ab">naitadaśvādibuddhīnām adhyāropādyasambhavāt |</l>
        <l n="cd">sthitaṃ naiva hi jātyādeḥ paratvaṃ vyaktito hi naḥ ||</l>
      </lg>
      <lg n="4.142" xml:id="v4_142">
        <l n="ab">yadi hy ekāntato bhinnaṃ viśeṣyāt syād viśeṣaṇam |</l>
        <l n="cd">svānurūpāṃ sadā buddhiṃ viśeṣye janayet katham ||</l>
      </lg>
      <lg n="4.143" xml:id="v4_143">
        <l n="ab">sphaṭikādau tu lākṣādisvarūpā yā matir bhavet |</l>
        <l n="cd">avyutpannasya sā mithyā vyutpannānāṃ hi bhedadhīḥ ||<pb n="129"/></l>
      </lg>
      <lg n="4.144" xml:id="v4_144">
        <l n="ab">na tu jātyādinirmuktaṃ vastu dṛṣṭaṃ kadā cana |</l>
        <l n="cd">tadvimokena vā tāni lākṣādisphaṭikādivat ||</l>
      </lg>
      <lg n="4.145" xml:id="v4_145">
        <l n="ab">tatrāpi cen na dṛśyeta bhedaḥ kaiś cit kadā cana |</l>
        <l n="cd">raktādibuddhisamyaktvaṃ vinivāryeta kena vā ||</l>
      </lg>
      <lg n="4.146" xml:id="v4_146">
        <l n="ab">na cāpy ayutasiddhānāṃ sambandhitvena kalpanā |</l>
        <l n="cd">nāniṣpannasya sambandhaḥ, niṣpattau yutasiddhatā ||</l>
      </lg>
      <lg n="4.147" xml:id="v4_147">
        <l n="ab">tathā ca sati sambandhe hetuḥ kaś cin na vidyate |</l>
        <l n="cd">tasmāc cāpi na sambandhaḥ padārthānāṃ pratīyate ||<pb n="130"/></l>
      </lg>
      <lg n="4.148" xml:id="v4_148">
        <l n="ab">samavāyaviyogāc ca viśleṣaḥ syāt parasparam |</l>
        <l n="cd">tatkḷptāvavyavasthā syāt tasya tasyānyasaṅgateḥ ||</l>
      </lg>
      <lg n="4.149" xml:id="v4_149">
        <l n="ab">atha tasyātmarūpatvān nānyasambandhakalpanā |</l>
        <l n="cd">abhedāt samavāyo 'stu svarūpaṃ dharmadharmiṇoḥ ||</l>
      </lg>
      <lg n="4.150" xml:id="v4_150">
        <l n="ab">na hi sa vyatiriktaḥ san sambandhaṃ pratipadyate |</l>
        <l n="cd">tasmiṃs tābhyām abhinne tu na nānātvaṃ tayor bhavet ||</l>
      </lg>
      <lg n="4.151" xml:id="v4_151">
        <l n="ab">nanu dharmātirekeṇa dharmiṇo 'nupalambhanāt |</l>
        <l n="cd">tatsaṅghamātra evāyaṃ gavādiḥ syād vanādivat ||<pb n="131"/></l>
      </lg>
      <lg n="4.152" xml:id="v4_152">
        <l n="ab">āvirbhāvatirobhāvadharmakeṣv anuyāyi yat |</l>
        <l n="cd">taddharmi yatra vā jñānaṃ prāgdharmagrahaṇād bhavet ||</l>
      </lg>
      <lg n="4.153" xml:id="v4_153">
        <l n="ab">ato jātyādirūpeṇa dharmi yad gṛhyate naiḥ |</l>
        <l n="cd">pārarūpyaṃ na tasyāstīty aprāmāṇyaṃ na yujyate ||</l>
      </lg>
      <lg n="4.154" xml:id="v4_154">
        <l n="ab">yasyāpi vyatirekaḥ syād dharmebhyo dharmiṇaḥ sphuṭaḥ |</l>
        <l n="cd">nityaṃ tasyāpi tādrūpyān na mithyātvaṃ prasajyate ||</l>
      </lg>
      <lg n="4.155" xml:id="v4_155">
        <l n="ab">yo hy asadrūpasaṃvedyaḥ saṃvedyetān yathā punaḥ |</l>
        <l n="cd">sa mithyā na tu tenaiva yo nityam avagamyate ||</l>
      </lg>
      <lg n="4.156" xml:id="v4_156">
        <l n="ab">na cānekendriyagrāhyaṃ bhinnatāṃ pratipadyate |<pb n="132"/></l>
        <l n="cd">mā bhūd bhinnaśarīrasthagrāhyatvād bhinnarūpatā ||</l>
      </lg>
      <lg n="4.157" xml:id="v4_157">
        <l n="ab">jātyabhedād abhedaś cet, indriyatvena tatsamam |</l>
        <l n="cd">tulyabuddher ato bhinnā na sattendriyabhedataḥ ||</l>
      </lg>
      <lg n="4.158" xml:id="v4_158">
        <l n="ab">buddhibhedāc ca naikatvaṃ rūpādīnāṃ prasajyate |</l>
        <l n="cd">ekānekatvam iṣṭaṃ vā sattārūpādirūpataḥ ||</l>
      </lg>
      <lg n="4.159" xml:id="v4_159">
        <l n="ab">kva cic ca saṅkarān nākṣam ekam ity avasīyate |</l>
        <l n="cd">dārḍhyadaurbalyabhedena vyavasthāpi yataḥ kva cit ||</l>
      </lg>
      <lg n="4.160" xml:id="v4_160">
        <l n="ab">yathā hi manasaḥ sārdhaṃ rūpādau cakṣurādinā |</l>
        <l n="cd">pravṛttiḥ sukhaduḥkhādau kevalasyaiva dṛśyate ||<pb n="133"/></l>
      </lg>
      <lg n="4.161" xml:id="v4_161">
        <l n="ab">na kva cit saṅkarābhāvāt sarvatraiva nivartate |</l>
        <l n="cd">kva cic ca saṅkaraṃ dṛṣṭvā saṅkaro 'nyatra kalpyate ||</l>
      </lg>
      <lg n="4.162" xml:id="v4_162">
        <l n="ab">śrotrāder upaghāte 'pi śabdādismṛtidarśanāt |</l>
        <l n="cd">vartamānasya cājñānād vyavasthā sampratīyate ||</l>
      </lg>
      <lg n="4.163" xml:id="v4_163">
        <l n="ab">ekaṃ yadi bhaved akṣaṃ sarvair gṛhyeta vā na vā |</l>
        <l n="cd">kalpyate śaktibhedaś cet, śaktir evendriyaṃ bhavet ||</l>
      </lg>
      <lg n="4.164" xml:id="v4_164">
        <l n="ab">śṛṇuyād badhiraḥ śabdaṃ saṅkare cakṣurādinā |</l>
        <l n="cd">manaso vā svatantratve vartamānārthabuddhiṣu ||<pb n="134"/></l>
      </lg>
      <lg n="4.165" xml:id="v4_165">
        <l n="ab">na smared badhiraḥ śabdaṃ śrotraṃ cet smṛtikāraṇam |</l>
        <l n="cd">smṛtivad vā bhaved asya vartamānārthadhīr api ||</l>
      </lg>
      <lg n="4.166" xml:id="v4_166">
        <l n="ab">smṛtiś ca na bhavet paścād gṛhṇīyāt tan na cen manaḥ |</l>
        <l n="cd">śrotragrahaṇavelāyām, na cāsarvā smṛtir bhavet ||</l>
      </lg>
      <lg n="4.167" xml:id="v4_167">
        <l n="ab">bodhātmakatayā puṃsaḥ sarvatra grahaṇaṃ bhavet |</l>
        <l n="cd">yugapadviṣaye 'py asya karaṇāpekṣitā na cet ||</l>
      </lg>
      <lg n="4.168" xml:id="v4_168">
        <l n="ab">tasmāj jñānānusāreṇa vyavasthāsaṅkarau kva cit |</l>
        <l n="cd">grāhyagrāhakaśaktibhyaḥ kāryadvāreṇa kalpitau ||<pb n="135"/></l>
      </lg>
      <lg n="4.169" xml:id="v4_169">
        <l n="ab">cakṣūrūpādibhedas tu pañcadhaiva vyavasthitaḥ |</l>
        <l n="cd">tena nīlādibhede 'pi nendriyānantyakalpanā ||</l>
      </lg>
      <lg n="4.170" xml:id="v4_170">
        <l n="ab">tasmāt pañcabhir apy akṣair bodhaḥ sattāguṇatvayoḥ |</l>
        <l n="cd">dravyamūrtau punardvābhyāṃ rūpādāv ekaśaḥ sthitaḥ ||</l>
      </lg>
      <lg n="4.171" xml:id="v4_171">
        <l n="ab">nanu jātyādirūpe 'pi śabdābhedopacārataḥ |</l>
        <l n="cd">pravartamānā mithya syād buddhī rūpeṣu buddhivat ||</l>
      </lg>
      <lg n="4.172" xml:id="v4_172">
        <l n="ab">na śabdābhedarūpeṇa buddhir artheṣu jāyate |</l>
        <l n="cd">prāk śabdād yādṛśī buddhiḥ śabdād api hi tādṛśī ||</l>
      </lg>
      <lg n="4.173" xml:id="v4_173">
        <l n="ab">nanu gotvādirūpeṇa gavākārādibuddhayaḥ |</l>
        <l n="cd">na prāk śabdārthasambandhajñānāt santi kadā cana ||</l>
      </lg>
      <lg n="4.174" xml:id="v4_174">
        <l n="ab">jātyādes tatsvarūpaṃ ced aśabdajño 'pi lakṣayet |</l>
        <l n="cd">anvayavyatirekābhyāṃ śabdarūpatvaniścayaḥ ||<pb n="136"/></l>
      </lg>
      <lg n="4.175" xml:id="v4_175">
        <l n="ab">yathā rūpādayo bhinnāḥ prāk śabdāt svātmanaiva tu |</l>
        <l n="cd">gamyante tadvad evaitat saṃjñitvaṃ kevalaṃ param ||</l>
      </lg>
      <lg n="4.176" xml:id="v4_176">
        <l n="ab">na cāvikalpitaḥ śabdād iti vācyo na gṛhyate |</l>
        <l n="cd">tenāgṛhītaśabdo 'pi gotvādīn pratipadyate ||</l>
      </lg>
      <lg n="4.177" xml:id="v4_177">
        <l n="ab">śrutisaṃsparśabodhe 'pi gotvādīn pratipadyate |</l>
        <l n="cd">vivekād arthaśabdānāṃ cakṣuḥ śrotradhiyā kṛtāt ||</l>
      </lg>
      <lg n="4.178" xml:id="v4_178">
        <l n="ab">anantadharmake dharmiṇy ekadharmāvadhāraṇe |</l>
        <l n="cd">śabdo 'bhyupāyamātraṃ syān nātmādhyāropakāraṇam ||</l>
      </lg>
      <lg n="4.179" xml:id="v4_179">
        <l n="ab">na copeye 'bhyupāyasya rūpādhyāsaḥ prasajyate |</l>
        <l n="cd">na hi dīpendriyādīnāṃ rūpādhyāropa iṣyate ||</l>
      </lg>
      <lg n="4.180" xml:id="v4_180">
        <l n="ab">nityaṃ yadi ca gotvādi śabdarūpeṇa gṛhyate |</l>
        <l n="cd">rūpāntaraṃ na dṛṣṭaṃ ced bhedādhyāsau kuto nvimau ||<pb n="137"/></l>
      </lg>
      <lg n="4.181" xml:id="v4_181">
        <l n="ab">yady abhedo na mithyātvam, bhedaś cet syāt svarūpataḥ |</l>
        <l n="cd">nādhyāropaprasaṅgaḥ syād bhrāntyā tv adhyāsakalpanā ||</l>
      </lg>
      <lg n="4.182" xml:id="v4_182">
        <l n="ab">śabdenaiva ca nirdeśo gṛhīte 'rthe 'vakalpate |</l>
        <l n="cd">gaur ity eva ca nirdeśo vācyatadbuddhivādinām ||</l>
      </lg>
      <lg n="4.183" xml:id="v4_183">
        <l n="ab">nirdeśatulyatāyāṃ ca śrotrā vaktṛsvarūpatā |</l>
        <l n="cd">śabdajñānaprameyeṣu vijñānasyāvasīyate ||</l>
      </lg>
      <lg n="4.184" xml:id="v4_184">
        <l n="ab">bhrāntihetusamānatve 'py upāyatvānmatiśrutī |</l>
        <l n="cd">manyate 'rthe samadhyaste nārthādhyāsaṃ tayoḥ punaḥ ||</l>
      </lg>
      <lg n="4.185" xml:id="v4_185">
        <l n="ab">gotve sāsnādimadrūpāṅgādirūpābhidhāyake |</l>
        <l n="cd">nirākārobhayajñāne saṃvittiḥ paramārthataḥ ||</l>
      </lg>
      <lg n="4.186" xml:id="v4_186">
        <l n="ab">yadi cābhedarūpeṇa śabdenārthaḥ pratīyate |</l>
        <l n="cd">ekarūpatvam akṣādau devanādeḥ prasajyate ||<pb n="138"/></l>
      </lg>
      <lg n="4.187" xml:id="v4_187">
        <l n="ab">syād anakṣanivṛtyā cet, na prāk śabdāt pratīyate |</l>
        <l n="cd">gavādiṣv api tulyaṃ cet, nekarūpasya darśanāt ||</l>
      </lg>
      <lg n="4.188" xml:id="v4_188">
        <l n="ab">traye bibhītakādīnāṃ naikadharmānvayo 'sti hi |</l>
        <l n="cd">śabdaḥ sādhāraṇas teṣāṃ jātiśabdād vilakṣaṇaḥ ||</l>
      </lg>
      <lg n="4.189" xml:id="v4_189">
        <l n="ab">parasparavibhinnaṃ tu jñāyate 'trākṛtitrayam |</l>
        <l n="cd">tadadhyāse na yujyeta tadrūpasyāvibhāgataḥ ||</l>
      </lg>
      <lg n="4.190" xml:id="v4_190">
        <l n="ab">bhinnāḥ syur akṣaśabdāś cet, nārthe saṃśayadarśanāt |</l>
        <l n="cd">na sāmānyād ṛte sa syād, rūpābhedaś ca gamyate ||</l>
      </lg>
      <lg n="4.191" xml:id="v4_191">
        <l n="ab">bhavatyādau ca bhinne 'pi nāmākhyātatvasaṃjñayā |</l>
        <l n="cd">rūpaikatvena cādhyāse tulyārthatvaṃ prasajyate ||<pb n="139"/></l>
      </lg>
      <lg n="4.192" xml:id="v4_192">
        <l n="ab">śabdaniṣpattyabhedāc ca tiṅantārthasya sādhyatā |</l>
        <l n="cd">katham, kathaṃ ca mūrtārtho vācake mūrtivarjite ||</l>
      </lg>
      <lg n="4.193" xml:id="v4_193">
        <l n="ab">gavāśvaśuklaśabdāder vācyarūpānapekṣaṇe |</l>
        <l n="cd">vācakatvavyavasthānaṃ kathaṃ jātiguṇādiṣu ||</l>
      </lg>
      <lg n="4.194" xml:id="v4_194">
        <l n="ab">vṛkṣaplakṣādiśabdānāṃ tulye bhede ghaṭādibhiḥ |</l>
        <l n="cd">viśeṣaṇaviśeṣyatvaṃ katham arthānapekṣayā ||</l>
      </lg>
      <lg n="4.195" xml:id="v4_195">
        <l n="ab">sāmānādhikaraṇyaṃ ca na syad vācakabuddhivat |</l>
        <l n="cd">ekatra copasaṃhāro na buddhyor nirvikalpake ||</l>
      </lg>
      <lg n="4.196" xml:id="v4_196">
        <l n="ab">vastumātre sa ced evaṃ sarveṣām ekavācyatā |</l>
        <l n="cd">bhaved gavādiśabdānāṃ sarvair vastu hi gamyate ||<pb n="140"/></l>
      </lg>
      <lg n="4.197" xml:id="v4_197">
        <l n="ab">na cāsādhāraṇe bhede nīlotpalam itīṣyate |</l>
        <l n="cd">na hi śabdapravṛttiḥ syād anyatrānyatra ceṣyate ||</l>
      </lg>
      <lg n="4.198" xml:id="v4_198">
        <l n="ab">na ca nīlotpalaṃ nāma vastvekaṃ kiñ cid iṣyate |</l>
        <l n="cd">śabdārthayor yato bhedo gamyate 'vayavānugaḥ ||</l>
      </lg>
      <lg n="4.199" xml:id="v4_199">
        <l n="ab">śabdadvayasya cādhyāsaḥ paryāyeṣv api dṛśyate |</l>
        <l n="cd">ekādhikaraṇās tena syus te nīlotpalādivat ||</l>
      </lg>
      <lg n="4.200" xml:id="v4_200">
        <l n="ab">na cānavagate pūrvaṃ padam arthe prayujyate |</l>
        <l n="cd">tatra sambandhavelāyāṃ kīdṛśo 'rthaḥ pratīyate ||</l>
      </lg>
      <lg n="4.201" xml:id="v4_201">
        <l n="ab">tadānīṃ nārtharūpe hi śabdarūpasya sambhavaḥ |</l>
        <l n="cd">na cāsādhāraṇāṃśena sambandhānugamaḥ kva cit ||</l>
      </lg>
      <lg n="4.202" xml:id="v4_202">
        <l n="ab">tatra pūrvānapekṣatve yadyātmādhyāsaśaktatā |</l>
        <l n="cd">śabdasya prathame 'pi syāc chravaṇe 'dhyastarūpatā ||</l>
      </lg>
      <lg n="4.203" xml:id="v4_203">
        <l n="ab">mama vācyānabhijñatvān na bhavet smaraṇaṃ tataḥ |</l>
        <l n="cd">bhavatas tv artharūpasya vācakeṣv api darśanāt ||<pb n="141"/></l>
      </lg>
      <lg n="4.204" xml:id="v4_204">
        <l n="ab">yathā tv ajñātaśabdānāṃ vācye taddhīr na jāyate |</l>
        <l n="cd">tathaivājñātavācyānām upalabdhe 'pi vācake ||</l>
      </lg>
      <lg n="4.205" xml:id="v4_205">
        <l n="ab">tasmān nātīva vācyānāṃ vācakādhīnatā bhavet |</l>
        <l n="cd">smārakatvāc ca teṣv eva pāratantryaṃ pratīyate ||</l>
      </lg>
      <lg n="4.206" xml:id="v4_206">
        <l n="ab">tena sambandhavelāyām arthātmā yo 'vasīyate |</l>
        <l n="cd">śabdād api sa eveti nārtharūpaṃ praṇaśyati ||</l>
      </lg>
      <lg n="4.207" xml:id="v4_207">
        <l n="ab">pravṛttau vā nivṛttau vā yāṃ śabdaḥ kurute matim |</l>
        <l n="cd">tādātmyaṃ tasya śabdasya na kathañ cit pratīyate ||</l>
      </lg>
      <lg n="4.208" xml:id="v4_208">
        <l n="ab">karahastādiśabdebhyaḥ śabdarūpasya bhedataḥ |</l>
        <l n="cd">bhinno 'rthaḥ sampratīyeta tadadhyāropakalpane ||</l>
      </lg>
      <lg n="4.209" xml:id="v4_209">
        <l n="ab">ātmādhyāsas tu sādṛśyād uparāgāc ca dṛśyate |</l>
        <l n="cd">na tāvad arthasādṛśyaṃ śabdasyeha pratīyate ||</l>
      </lg>
      <lg n="4.210" xml:id="v4_210">
        <l n="ab">na cānurāgaḥ śabdena bhinnadeśasya yujyate |</l>
        <l n="cd">dūrasthapratibimbaṃ ca nārūpasya pratīyate ||</l>
      </lg>
      <lg n="4.211" xml:id="v4_211">
        <l n="ab">śabdasarvagatatvena yadyarthaprāptir ucyate |</l>
        <l n="cd">sarvārthānāṃ bhavec chabdaiḥ sarvair evānurañjanam ||</l>
      </lg>
      <lg n="4.212" xml:id="v4_212">
        <l n="ab">na ca bhinnendriyagrāhyaṃ kiñ cid asty anurāgakṛt |<pb n="142"/></l>
        <l n="cd">na hi lākṣānurakte 'pi sphaṭike dhīs tvagādibhiḥ ||</l>
      </lg>
      <lg n="4.213" xml:id="v4_213">
        <l n="ab">anumānāgamau mithyā syātāmadhyāsakalpane |</l>
        <l n="cd">nirūpaṇasya mithyātvāt sarvābhāvaḥ prasajyate ||</l>
      </lg>
      <lg n="4.214" xml:id="v4_214">
        <l n="ab">tathās tv iti yadi brūyāt, mithyā svavacane sati |</l>
        <l n="cd">katham evaṃ vaded artho nānṛtād dhi pratīyate ||</l>
      </lg>
      <lg n="4.215" xml:id="v4_215">
        <l n="ab">śūnyavādottarāccāpi yathārthaṃ buddhiśabdayoḥ |</l>
        <l n="cd">pravṛttir na tu tat tantram artharūpaṃ kadā cana ||</l>
      </lg>
      <lg n="4.216" xml:id="v4_216">
        <l n="ab">tasmāt prāg api ye śabdād bhirnnaikatvādibuddhibhiḥ |</l>
        <l n="cd">gṛhyante sarvadā teṣāṃ paramārthastitā bhavet ||</l>
      </lg>
      <lg n="4.217" xml:id="v4_217">
        <l n="ab">śabdābhyupāyake 'py arthe tadabhāve ca yady api |</l>
        <l n="cd">arthabuddhir na jāyeta nārthe rūpaṃ praṇaśyati ||</l>
      </lg>
      <lg n="4.218" xml:id="v4_218">
        <l n="ab">cakṣurāder abhāve hi rūpādyātmā na gṛhyate |</l>
        <l n="cd">svarūpanāśo rūpādes tāvanmātreṇa neṣyate ||<pb n="143"/></l>
      </lg>
      <lg n="4.219" xml:id="v4_219">
        <l n="ab">sambandhasya ca nityatvān nārethasya syād arūpatā |</l>
        <l n="cd">yugapanna hi sarveṣām anyākārārthavedanam ||</l>
      </lg>
      <lg n="4.220" xml:id="v4_220">
        <l n="ab">tadākāre 'pi tadvac ced, dvaye sati parīkṣyatām |</l>
        <l n="cd">kiṃ nv arthasyātathābhāvo grahītuḥ kiṃ nv aśaktatā ||</l>
      </lg>
      <lg n="4.221" xml:id="v4_221">
        <l n="ab">sadasadbhāvayor arthe virodhitvād asambhavaḥ |</l>
        <l n="cd">grahītṛbhedāc chaktatvam aśaktatvaṃ ca yujyate ||</l>
      </lg>
      <lg n="4.222" xml:id="v4_222">
        <l n="ab">yathāndhānandhayoḥ pārśve rūpasyety abhidhāsyate |</l>
        <l n="cd">tenārthe dhvanyupāyasya tadhīrnānyasya jāyate ||</l>
      </lg>
      <lg n="4.223" xml:id="v4_223">
        <l n="ab">devadattādiśabde tu sambandhādyatvadarśanāt |</l>
        <l n="cd">arthasyānityatāyāṃ ca tādrūpyasyāpy anityatā ||<pb n="144"/></l>
      </lg>
      <lg n="4.224" xml:id="v4_224">
        <l n="ab">tatrāpy autpattikī śaktis tadrūpapratyayaṃ prati |</l>
        <l n="cd">grāhyagrāhakayor iṣṭā niyogasya tv anityatā ||</l>
      </lg>
      <lg n="4.225" xml:id="v4_225">
        <l n="ab">tatra sarvair atādrūpyaṃ prāṅniyogāt pratīyate |</l>
        <l n="cd">teneṣṭam eva mithyātvaṃ kaiś cid adhyāsakalpane ||</l>
      </lg>
      <lg n="4.226" xml:id="v4_226">
        <l n="ab">yadā tu yādṛśaḥ piṇḍaḥ pūrvaṃ śabdāt pratīyate |</l>
        <l n="cd">tādṛśasmaraṇe hetuḥ śabdas tatra yathārthatā ||</l>
      </lg>
      <lg n="4.227" xml:id="v4_227">
        <l n="ab">niyogāt parato vāpi śabdena vyajyatām iyam |</l>
        <l n="cd">tadgrāhyaśaktir arthasya, pārarūpyaṃ na tāvatā ||<pb n="145"/></l>
      </lg>
      <lg n="4.228" xml:id="v4_228">
        <l n="ab">sarvākāraparicchedyaśakte 'rthe vācake 'pi vā |</l>
        <l n="cd">sarvākārārthavijñānasamarthe niyamaḥ kṛtaḥ ||</l>
      </lg>
      <lg n="4.229" xml:id="v4_229">
        <l n="ab">tatra śabdārthasambandhaṃ pramātuḥ smarato 'pi yā |</l>
        <l n="cd">buddhiḥ pūrvagṛhītārthasandhānād upajāyate ||</l>
      </lg>
      <lg n="4.230" xml:id="v4_230">
        <l n="ab">cakṣuṣā sannikṛṣṭe 'rthe nāpratyakṣam asau bhavet |</l>
        <l n="cd">viviktā eva te 'py arthāḥ smṛtipratyakṣagocarāḥ ||</l>
      </lg>
      <lg n="4.231" xml:id="v4_231">
        <l n="ab">smaryete śabdasambandhau mā bhūt pratyakṣatā tayoḥ |</l>
        <l n="cd">tadapratyakṣabhāvena na tv arthasyāpi vāryate ||</l>
      </lg>
      <lg n="4.232" xml:id="v4_232">
        <l n="ab">gṛhītam api gotvādi smṛtispṛṣṭaṃ ca yady api |</l>
        <l n="cd">tathāpi vyatirekeṇa pūrvabodhāt pratīyate ||</l>
      </lg>
      <lg n="4.233" xml:id="v4_233">
        <l n="ab">vyaktikālādibhedena tatrāsty avasaro miteḥ |<pb n="146"/></l>
        <l n="cd">yaḥ pūrvāvagato 'ṃśo 'tra sa na nāma pramīyate ||</l>
      </lg>
      <lg n="4.234" xml:id="v4_234">
        <l n="ab">idānīn tanam astitvaṃ na hi pūrvadhiyā gatam |</l>
        <l n="cd">na hi smaraṇato yatprāk tat pratyakṣam itīdṛśam ||</l>
      </lg>
      <lg n="4.235" xml:id="v4_235">
        <l n="ab">vacanaṃ rājakīyaṃ vā vaidikaṃ vāpi vidyate |</l>
        <l n="cd">na cāpi smaraṇāt paścād indriyasya pravartanam ||</l>
      </lg>
      <lg n="4.236" xml:id="v4_236">
        <l n="ab">vāryate kena cin nātastat tadānīṃ praduṣyati |</l>
        <l n="cd">tenendriyārthasambandhāt prāgūrdhvaṃ vāpi yatsmṛteḥ ||</l>
      </lg>
      <lg n="4.237" xml:id="v4_237">
        <l n="ab">vijñānaṃ jāyate sarvaṃ pratyakṣam iti gamyatām |</l>
        <l n="cd">vimanaskā yadā ke cit sambaddham api cendriyaiḥ ||</l>
      </lg>
      <lg n="4.238" xml:id="v4_238">
        <l n="ab">na budhyante tathā cānye sādṛśyādivimohitāḥ |</l>
        <l n="cd">tatra yo 'rthaṃ vivekena kauśalāt sadṛśeṣv api ||</l>
      </lg>
      <lg n="4.239" xml:id="v4_239">
        <l n="ab">sūkṣmaṃ vāpi prapadyeta tasya bhrāntirnaṃ tāvatā |</l>
        <l n="cd">yathā ṣaḍjādibhedena gāne laukikavaidike ||</l>
      </lg>
      <lg n="4.240" xml:id="v4_240">
        <l n="ab">vivekenāvagacchanti yeṣāṃ tatsaṃskṛtā matiḥ |</l>
        <l n="cd">gānamātraṃ vijānanti tatrānadhikṛtās tu ye ||</l>
      </lg>
      <lg n="4.241" xml:id="v4_241">
        <l n="ab">tadajñānān na mithyātvaṃ vaktuṃ śakyaṃ vivekinām |<pb n="147"/></l>
        <l n="cd">te hi ṣaḍjādiśabdebhyo vināpy eṣaṃ viviktatām ||</l>
      </lg>
      <lg n="4.242" xml:id="v4_242">
        <l n="ab">yathāvadadhigacchanti, tadvad gotvādivas tv api |</l>
        <l n="cd">saṅkīrṇam arthamātraṃ tu budhyante 'bhyāsarvajitāḥ ||</l>
      </lg>
      <lg n="4.243" xml:id="v4_243">
        <l n="ab">vivekaṃ pratipadyante ye śabdasmṛtisaṃskṛtāḥ |</l>
        <l n="cd">yathā rūpādimatyarthe yasyaivāsti yadindriyam ||</l>
      </lg>
      <lg n="4.244" xml:id="v4_244">
        <l n="ab">sa tanmātraṃ gṛhītvānyan na gṛhṇātyanumānataḥ |</l>
        <l n="cd">tathā vivekahetūnāṃ yadā yaṃ pratipadyate ||</l>
      </lg>
      <lg n="4.245" xml:id="v4_245">
        <l n="ab">tadupeye tadā jñānaṃ vartate tadanugrahāt |</l>
        <l n="cd">tena yāvat pramātāṇāṃ vivekopāyadarśanam ||</l>
      </lg>
      <lg n="4.246" xml:id="v4_246">
        <l n="ab">na syāt tāvad bhavet teṣāṃ vijñānaṃ nirvikalpakam |</l>
        <l n="cd">tasmād yatra prakalpyeta vastu vastvantarātmanā ||</l>
      </lg>
      <lg n="4.247" xml:id="v4_247">
        <l n="ab">pramāṇābhāsatā tatra na svadharmavikalpane |</l>
        <l n="cd">pratyakṣatvam ataḥ siddhaṃ sāmānyasya tathaiva ca ||</l>
      </lg>
      <lg n="4.248" xml:id="v4_248">
        <l n="ab">sambandhasyeti tat pūrvam anumānādi jāyate |</l>
        <l n="cd">sarvaṃ cāpy anumānādi pratyakṣe nirvikalpake ||</l>
      </lg>
      <lg n="4.249" xml:id="v4_249">
        <l n="ab">na pravartata ity etadanumāne 'bhidhāsyate |<pb n="148"/></l>
        <l n="cd">nanv evaṃ sati yāpy agner dūrād apy auṣṇyakalpanā ||</l>
      </lg>
      <lg n="4.250" xml:id="v4_250">
        <l n="ab">sāpi pratyakṣam eva syād yathā gotvādibuddhayaḥ |</l>
        <l n="cd">pratyāsannataraṃ gotvaṃ pratyakṣatvena sammatam ||</l>
      </lg>
      <lg n="4.251" xml:id="v4_251">
        <l n="ab">vijñānaṃ nānyad astīti pratyakṣam idam eva naḥ |</l>
        <l n="cd">tatrāpy akṣair asambandhaṃ manvānasyopajāyate ||</l>
      </lg>
      <lg n="4.252" xml:id="v4_252">
        <l n="ab">yadā buddhiḥ, tadā naiva pratyakṣatvena kalpyate |</l>
        <l n="cd">sparśanena tu sambandhe pratyakṣatvena jāyate ||</l>
      </lg>
      <lg n="4.253" xml:id="v4_253">
        <l n="ab">tasmād yadindriyaṃ yasya grāhakatvena kalpitam |</l>
        <l n="cd">tenaiva sati sambandhe pratyakṣaṃ nānyathā bhavet ||</l>
      </lg>
      <lg n="4.254" xml:id="v4_254">
        <l n="ab">evaṃ samāne 'pi vikalpamārge yatrākṣasambandhaphalānusāraḥ |</l>
        <l n="cd">pratyakṣatā tasya tathā ca loke vināpyado lakṣaṇataḥ prasiddham ||<pb n="149"/></l>
        <milestone n="&lt;5 autpattikasūtra&gt;"/>
      </lg>
    </div>
    <div n="5,1 vṛttikāragrantha VKG">
      <lg n="5,1.1" xml:id="v5_1_1">
        <l n="ab">pratyakṣādau niṣiddhe 'pi nanu lokaprasiddhitaḥ |</l>
        <l n="cd">dharmādharmau pramāsyete brāhmaṇādivivekavat ||</l>
      </lg>
      <lg n="5,1.2" xml:id="v5_1_2">
        <l n="ab">dhārmikādhārmikatvābhyāṃ pīḍānugrahakāriṇau |</l>
        <l n="cd">prasiddhau hi, tathā cāha pārāśaryo 'tra vastuni ||</l>
      </lg>
      <lg n="5,1.3" xml:id="v5_1_3">
        <l n="ab">idaṃ puṇyam idaṃ pāpam ity etasmin padadvaye |</l>
        <l n="cd">ācaṇḍālaṃ manuṣyāṇām alpaṃ śāstraprayojanam ||</l>
      </lg>
      <lg n="5,1.4" xml:id="v5_1_4">
        <l n="ab">nirmūlāsambhavād atra pramāṇaiḥ saiva mṛgyate |</l>
        <l n="cd">kutaḥ punaḥ pravṛtteti, pratyakṣādi tu vāritam ||<pb n="150"/></l>
      </lg>
      <lg n="5,1.5" xml:id="v5_1_5">
        <l n="ab">na caitāni parityajya pṛthag loke pramāṇatā |</l>
        <l n="cd">saṃsāramocakādeś ca hiṃsā puṇyatvasammatā ||</l>
      </lg>
      <lg n="5,1.6" xml:id="v5_1_6">
        <l n="ab">na paścāt puṇyam icchanti ke cid evaṃ vigānataḥ |</l>
        <l n="cd">mlecchāryāṇāṃ prasiddhatvaṃ na dharmasyopapadyate ||</l>
      </lg>
      <lg n="5,1.7" xml:id="v5_1_7">
        <l n="ab">na cāryāṇāṃ viśeṣo 'sti yāvacchāstram anāśritam |</l>
        <l n="cd">tanmūlārthaprasiddhis tu tatprāmāṇye sthite bhavet ||</l>
      </lg>
      <lg n="5,1.8" xml:id="v5_1_8">
        <l n="ab">tasmād abhāvaktrasthau dharmādarmau na śaknuyāt |</l>
        <l n="cd">codanā cet samuddhartuṃ grastau tenaiva paśyatām ||</l>
      </lg>
      <lg n="5,1.9" xml:id="v5_1_9">
        <l n="ab">upadeśo hi bhavati jñānaṃ tasyeti yojyate |</l>
        <l n="cd">jñāyate yena tajjñānam ekādhikaraṇatvataḥ ||</l>
      </lg>
      <lg n="5,1.10" xml:id="v5_1_10">
        <l n="ab">autpattikagirā doṣaḥ kāraṇasya nivāryate |</l>
        <l n="cd">abādho 'nyatirekeṇa, svatas tena pramāṇatā ||<pb n="151"/></l>
      </lg>
      <lg n="5,1.11" xml:id="v5_1_11">
        <l n="ab">sarvasyānupalabdhe 'rthe prāmāṇyaṃ smṛtir anyathā |</l>
        <l n="cd">codanā copadeśaś ca vidhiś caikārthavācinaḥ ||</l>
      </lg>
      <lg n="5,1.12" xml:id="v5_1_12">
        <l n="ab">vākyāntare samarthe 'pi kimarthaṃ vidhir āśritaḥ |</l>
        <l n="cd">sādhyasādhanasambandhaḥ sarvākhyāteṣu vidyate ||</l>
      </lg>
      <lg n="5,1.13" xml:id="v5_1_13">
        <l n="ab">sarvavākyeṣu cākhyātaṃ tenākāṅkṣānivartanāt |</l>
        <l n="cd">pravṛttisiddhir icchātaḥ, pratiṣedhāt tu varjanam ||</l>
      </lg>
      <lg n="5,1.14" xml:id="v5_1_14">
        <l n="ab">vidhāvanāśrite sādhyaḥ puruṣārtho na labhyate |</l>
        <l n="cd">śrutasvargādibādhena dhātvarthaḥ sādhyatāṃ vrajet ||</l>
      </lg>
      <lg n="5,1.15" xml:id="v5_1_15">
        <l n="ab">vidhau tu tam atikramya svargādeḥ sādhyateṣyate |</l>
        <l n="cd">tatsādhanasya dharmatvam evaṃ sati ca labhyate ||<pb n="152"/></l>
      </lg>
      <lg n="5,1.16" xml:id="v5_1_16">
        <l n="ab">svapratyayāntarāpekṣā syād anāptanaroktiṣu |</l>
        <l n="cd">āptoktiṣu narāpekṣā nobhayaṃ codanāsu naḥ ||</l>
      </lg>
    </div>
    <div n="5.2">
      <lg n="5,2.17" xml:id="v5_2_17">
        <l n="ab">ādiśabdo makārāntaḥ, luki kleśena saṅgatiḥ |</l>
        <l n="cd">nañadhyāhriyate sūtre, saṅkarāt paricodanā ||</l>
      </lg>
      <lg n="5,2.18" xml:id="v5_2_18">
        <l n="ab">pramāṇalakṣaṇājñānād vyabhicārāt parīkṣaṇam |</l>
        <l n="cd">naitat pratyakṣam ityevamaparīkṣopasaṃhṛtā ||</l>
      </lg>
      <lg n="5,2.19" xml:id="v5_2_19">
        <l n="ab">tatrānyasyāyathārthatvaṃ pratyakṣe tu yathārthatā |<pb n="153"/></l>
        <l n="cd">yadābhāsaṃ hi vijñānaṃ tatsaṃyoge tad iṣyate ||</l>
      </lg>
      <lg n="5,2.20" xml:id="v5_2_20">
        <l n="ab">sampūrṇaṃ lakṣaṇaṃ hy etat, tatsator vyatyayaḥ kṛtaḥ |</l>
        <l n="cd">śobhanārthas tu sacchabdaḥ, yad vākhyāhārakalpanā ||</l>
      </lg>
      <lg n="5,2.21" xml:id="v5_2_21">
        <l n="ab">arthāpattyetareṣāṃ ca pratyakṣābhāsalakṣaṇam |</l>
        <l n="cd">bādhakajñānalābho hi pūrvābādhe na sambhavet ||</l>
      </lg>
      <lg n="5,2.22" xml:id="v5_2_22">
        <l n="ab">sa cāstīti, avabodhatve sati nānyonyasaṃśrayam |</l>
        <l n="cd">na cānāgatabādhe ca pūrveṇātmā hi labhyate ||<pb n="154"/></l>
      </lg>
      <lg n="5,2.23" xml:id="v5_2_23">
        <l n="ab">nimittadoṣabodhena paścād yatrāpy abādhanam |</l>
        <l n="cd">bhavaty eva hi tatrāpi narāntaraviparyayaḥ ||</l>
      </lg>
      <lg n="5,2.24" xml:id="v5_2_24">
        <l n="ab">sarveṣāṃ sarvadā yatra dhīḥ syāt tatra na bādhanam |</l>
        <l n="cd">na hi kāraṇaduṣṭatvabuddhis tatra balīyasī ||<pb n="155"/></l>
      </lg>
      <lg n="5,2.25" xml:id="v5_2_25">
        <l n="ab">jātyādiṣu yadā jātā buddhiḥ paścād asambhavāt |</l>
        <l n="cd">nāśyate yuktibhis tatra vyaktam anyonyasaṃśrayam ||</l>
      </lg>
      <lg n="5,2.26" xml:id="v5_2_26">
        <l n="ab">svataḥ prāmāṇyataś cātra nirṇayo 'stitvabodhanāt |</l>
        <l n="cd">tadrūpapratyayotpattes tadasadvādinām api ||</l>
      </lg>
    </div>
    <div n="5,3 nirālambanavāda NAV">
      <lg n="5,3.1" xml:id="v5_3_1">
        <l n="ab">pramāṇatvāpramāṇatve puṇyapāpādi tatphalam |</l>
        <l n="cd">vidhyarthavādamantrārthanāmadheyādikalpanā ||</l>
      </lg>
      <lg n="5,3.2" xml:id="v5_3_2">
        <l n="ab">sarveṣu lakṣaṇeṣv evaṃ svapramāṇagaṇaiḥ sthitiḥ |</l>
        <l n="cd">vacanavyaktibhedena pūrvasiddhāntapakṣatā ||</l>
      </lg>
      <lg n="5,3.3" xml:id="v5_3_3">
        <l n="ab">karmabhyaḥ phalasambandhaḥ pāralaukyaihalaukike |</l>
        <l n="cd">sarvam ityādy ayuktaṃ syād arthaśūnyāsu buddhiṣu ||<pb n="156"/></l>
      </lg>
      <lg n="5,3.4" xml:id="v5_3_4">
        <l n="ab">tasmād dharmārthibhiḥ pūrvaṃ pramāṇair lokasammataiḥ |</l>
        <l n="cd">arthasya sadasadbhāve yatnaḥ kāryaḥ kriyāṃ prati ||</l>
      </lg>
      <lg n="5,3.5" xml:id="v5_3_5">
        <l n="ab">yadā saṃvṛtisatyena sarvam etat prakalpyate |</l>
        <l n="cd">jñānamātre 'pi kasmād vo vṛthāgraho 'rthakalpane ||</l>
      </lg>
      <lg n="5,3.6" xml:id="v5_3_6">
        <l n="ab">saṃvṛter na tu satyatvaṃ satyabhedaḥ kuto 'nvayam |</l>
        <l n="cd">satyā cet saṃvṛtiḥ keyaṃ mṛṣā cet satyatā katham ||</l>
      </lg>
      <lg n="5,3.7" xml:id="v5_3_7">
        <l n="ab">satyatvaṃ na ca sāmānyaṃ mṛṣārthaparamārthayoḥ |<pb n="157"/></l>
        <l n="cd">virodhāt, na hi vṛkṣatvaṃ sāmānyaṃ vṛkṣasiṃhayoḥ ||</l>
      </lg>
      <lg n="5,3.8" xml:id="v5_3_8">
        <l n="ab">tulyārthatve 'pi tenaiṣāṃ mithyāsaṃvṛtiśabdayoḥ |</l>
        <l n="cd">vañcanārtha upanyāso lālāvaktrāsavādivat ||</l>
      </lg>
      <lg n="5,3.9" xml:id="v5_3_9">
        <l n="ab">nāstikyaparihārārthaṃ saṃvṛtiḥ, kalpaneti ca |</l>
        <l n="cd">kalpanāpi tv abhinnasya naiva nirvastuke bhavet ||</l>
      </lg>
      <lg n="5,3.10" xml:id="v5_3_10">
        <l n="ab">tasmād yan nāsti nāsty eva, yat tv asti paramārthataḥ |</l>
        <l n="cd">tat satyam anyanmithyeti, na satyadvayakalpanā ||</l>
      </lg>
      <lg n="5,3.11" xml:id="v5_3_11">
        <l n="ab">svapnādibhogavac cāpi yopabhogatvakalpanā |</l>
        <l n="cd">tannivṛttyartham eveha paramārthe kaś cit pravartate ||</l>
      </lg>
      <lg n="5,3.12" xml:id="v5_3_12">
        <l n="ab">na hi svapnasukhādyarthaṃ dharme kaś cit pravartate |</l>
        <l n="cd">yādṛcchikatvāt svapnasya tūṣṇīmāsyeta paṇḍitaiḥ ||</l>
      </lg>
      <lg n="5,3.13" xml:id="v5_3_13">
        <l n="ab">paramārthaphalāvāptim icchadbhis tena yatnataḥ |</l>
        <l n="cd">pratipattir vidhātavyā yuktibhir bāhyavastuṣu ||<pb n="158"/></l>
      </lg>
      <lg n="5,3.14" xml:id="v5_3_14">
        <l n="ab">tatrārthaśūnyaṃ vijñānaṃ yogācārāḥ samāśritāḥ |</l>
        <l n="cd">tasyāpy abhāvam icchanti ye mādhyamikavādinaḥ ||</l>
      </lg>
      <lg n="5,3.15" xml:id="v5_3_15">
        <l n="ab">tatra bāhyārthaśūnyatvaṃ tulyaṃ tāvad dvayor api |</l>
        <l n="cd">nivṛttyāsya tato jñāne tadvat saṃvṛtikalpanā ||</l>
      </lg>
      <lg n="5,3.16" xml:id="v5_3_16">
        <l n="ab">tasmāt sādhāraṇatvena tanmūlatvena cāpy ayam |</l>
        <l n="cd">bāhyārthasadasadbhāve yatno bhāṣyakṛtā kṛtāḥ ||</l>
      </lg>
      <lg n="5,3.17" xml:id="v5_3_17">
        <l n="ab">bāhyārthāpahnave 'dvaitam ekārthasya parīkṣaṇāt |</l>
        <l n="cd">pramāṇam āśritaś caikas tatrāstāṃ yaḥ prameyataḥ ||</l>
      </lg>
      <lg n="5,3.18" xml:id="v5_3_18">
        <l n="ab">pramāṇasthas tu mūlatvād ihedānīṃ parīkṣyate |</l>
        <l n="cd">prastutaḥ sa dvidhā cātra prathamaṃ tv anumānataḥ ||</l>
      </lg>
      <lg n="5,3.19" xml:id="v5_3_19">
        <l n="ab">pratyakṣabādhane cokte paścāt tacchaktyavekṣaṇāt |</l>
        <l n="cd">tatrānumānamāhedaṃ nanv iti, asya ca saṅgatiḥ ||</l>
      </lg>
      <lg n="5,3.20" xml:id="v5_3_20">
        <l n="ab">tatsamprayogajaṃ nāma pratyakṣam iti bhāṣitam |</l>
        <l n="cd">tatrendriyārthasambandhabhedo na paramārthataḥ ||</l>
      </lg>
      <lg n="5,3.21" xml:id="v5_3_21">
        <l n="ab">kalpitaḥ samprayogas tu svapnādāv api vidyate |</l>
        <l n="cd">tadatadyogajanyasya vibhāgas tena durlabhaḥ ||<pb n="159"/></l>
      </lg>
      <lg n="5,3.22" xml:id="v5_3_22">
        <l n="ab">mithyātvaṃ yad dvidhaivoktaṃ nāyathety atra cocyate |</l>
        <l n="cd">sarvasyaiva ca mithyātve kiṃ viśiṣyābhidhīyate ||</l>
      </lg>
      <lg n="5,3.23" xml:id="v5_3_23">
        <l n="ab">stambhādipratyayo mithyā pratyayatvāt tathā hi yaḥ |</l>
        <l n="cd">pratyayaḥ sa mṛṣā dṛṣṭaḥ svapnādipratyayo yathā ||</l>
      </lg>
      <lg n="5,3.24" xml:id="v5_3_24">
        <l n="ab">siddhasādhanabhāvo 'ṃśe dṛṣṭāntābhāva eva ca |</l>
        <l n="cd">mā bhūtām evaśabdaś ca vyartho 'śeṣaprasādhane ||</l>
      </lg>
      <lg n="5,3.25" xml:id="v5_3_25">
        <l n="ab">sarva eveti tenātra jāgradbuddhiparigrahaḥ |</l>
        <l n="cd">svāṃśābhyupagamāc cāpi bāhyagrāhyanivāraṇam ||</l>
      </lg>
      <lg n="5,3.26" xml:id="v5_3_26">
        <l n="ab">pratyayasyeti sādhyāṃśavyāptahetunidarśanam |</l>
        <l n="cd">hetuś copanyenātra jāgrato 'pīti darśataḥ ||<pb n="160"/></l>
      </lg>
      <lg n="5,3.27" xml:id="v5_3_27">
        <l n="ab">vipakṣābhāvataś cātra vyatireko na kathyate |</l>
        <l n="cd">sāmānyasya ca hetutvāt kasmāt pakṣaikadeśatā ||</l>
      </lg>
      <lg n="5,3.28" xml:id="v5_3_28">
        <l n="ab">jāgrajjñāne viśeṣo 'yaṃ yataḥ supariniścayaḥ |</l>
        <l n="cd">bāhyālambanasambandho na prasiddhaḥ paraṃ prati ||</l>
      </lg>
      <lg n="5,3.29" xml:id="v5_3_29">
        <l n="ab">tasmād yad bhāṣyakāreṇa dattam uttam atra tu |</l>
        <l n="cd">vikalpasamatā vā syād vaidharmyasamatāpi vā ||</l>
      </lg>
      <lg n="5,3.30" xml:id="v5_3_30">
        <l n="ab">dṛṣṭatvāt pūrvapakṣasya jātyukti kaiś cid āśritā |</l>
        <l n="cd">pratijñādoṣam evāhuḥ ke cit pratyakṣabādhanam ||<pb n="161"/></l>
      </lg>
      <lg n="5,3.31" xml:id="v5_3_31">
        <l n="ab">śakṣyāmo yadi vispaṣṭaṃ svāṃśagrāhyanivāraṇam |</l>
        <l n="cd">tadā te śuddha eva syāt pakṣo grāhyanivāraṇaḥ ||</l>
      </lg>
      <lg n="5,3.32" xml:id="v5_3_32">
        <l n="ab">pratyakṣādeś ca viṣayo bāhya evāvatiṣṭhate |</l>
        <l n="cd">tanniṣedhakṛtas tasya tair bhavet pakṣabādhanam ||</l>
      </lg>
      <lg n="5,3.33" xml:id="v5_3_33">
        <l n="ab">suniścayena caiteṣāṃ bādhakapratyayād ṛte |</l>
        <l n="cd">pramāṇābhāsatā nāstīty etasmāt katyate balam ||</l>
      </lg>
      <lg n="5,3.34" xml:id="v5_3_34">
        <l n="ab">duṣṭajñānagṛhītāpratiṣedho hi yujyate |</l>
        <l n="cd">gṛhītamātrabādhe tu svapakṣo 'pi na sidhyati ||</l>
      </lg>
      <lg n="5,3.35" xml:id="v5_3_35">
        <l n="ab">agrāhyatvāc ca bhedena viśeṣaṇaviśeṣyayoḥ |</l>
        <l n="cd">aprasiddhobhayatvaṃ vā vācyam anyatarasya vā ||</l>
      </lg>
      <lg n="5,3.36" xml:id="v5_3_36">
        <l n="ab">vaktṛśrotroś ca yajjñānaṃ viśeṣaṇviśeṣyayoḥ |</l>
        <l n="cd">tannirālambanatvena svavāgbādho dvyor api ||</l>
      </lg>
      <lg n="5,3.37" xml:id="v5_3_37">
        <l n="ab">sambhavo na ca bhedasya viśeṣaṇaviśeṣyayoḥ |</l>
        <l n="cd">tasmān nirūpaṇaṃ nāsti pratijñārthasya śobhanam ||<pb n="162"/></l>
      </lg>
      <lg n="5,3.38" xml:id="v5_3_38">
        <l n="ab">nirālambanatā nāma na kiñ cid vastu gamyate |</l>
        <l n="cd">tena yadvyatirekādau praśno naivopapadyate ||</l>
      </lg>
      <lg n="5,3.39" xml:id="v5_3_39">
        <l n="ab">yady avastu kathaṃ tv asmāṃs tvaṃ bodhayitum icchasi |</l>
        <l n="cd">budhyase vā svabuddhyā tvam, kalpitā tv atha sādhyate ||</l>
      </lg>
      <lg n="5,3.40" xml:id="v5_3_40">
        <l n="ab">asataḥ kalpanā kīdṛk, kḷptau vastu prasajyate |</l>
        <l n="cd">katham iṣṭam abhāve ced, vastu so 'pīti vakṣyate ||</l>
      </lg>
      <lg n="5,3.41" xml:id="v5_3_41">
        <l n="ab">tathā pratyaya ity eṣa karma bhāvādi vā bhavet |</l>
        <l n="cd">bhāvādiṣu virodhaḥ syāt karma cet siddhasādhanam ||</l>
      </lg>
      <lg n="5,3.42" xml:id="v5_3_42">
        <l n="ab">pratyāyyasya hi rūpāder nirālambanateṣyate |</l>
        <l n="cd">avijñānātmakatvena kiñ cin nālambate hy asau ||</l>
      </lg>
      <lg n="5,3.43" xml:id="v5_3_43">
        <l n="ab">kartṛtve karaṇatve vā pakṣatvaṃ śabdayor api |</l>
        <l n="cd">tannirālambanatvena pakṣābhāvaḥ prasajyate ||<pb n="163"/></l>
      </lg>
      <lg n="5,3.44" xml:id="v5_3_44">
        <l n="ab">pratyāyyena ca bhinnena vinā kartrādyasambhavaḥ |</l>
        <l n="cd">pratyaye tannimitte vā bādhaḥ svavacanena te ||</l>
      </lg>
      <lg n="5,3.45" xml:id="v5_3_45">
        <l n="ab">athāpi rūḍhirūpeṇa pratyayaḥ syāt tathāpi tu |</l>
        <l n="cd">grāhakaṃ vastu siddhaṃ naḥ pratyayo 'nyasya vastunaḥ ||</l>
      </lg>
      <lg n="5,3.46" xml:id="v5_3_46">
        <l n="ab">tam abhyupetya pakṣaś ced abhyupetaṃ virudhyate |</l>
        <l n="cd">viśeṣyasyāprasiddhaś ca tava, asmākam atādṛśe ||</l>
      </lg>
      <lg n="5,3.47" xml:id="v5_3_47">
        <l n="ab">ātmadharmasvatantratvakalpane 'pi tathā bhavet |</l>
        <l n="cd">na ca pratyayamātratvaṃ kiñ cid asty anirūpaṇāt ||</l>
      </lg>
      <lg n="5,3.48" xml:id="v5_3_48">
        <l n="ab">śabdārthamātrarūpeṇa yathānyeṣāṃ nirūpaṇam |</l>
        <l n="cd">tathā ca bhavato na syād vācyabhedamanicchataḥ ||</l>
      </lg>
      <lg n="5,3.49" xml:id="v5_3_49">
        <l n="ab">nirālambanatā cāpi sarvathā yadi sādhyate |</l>
        <l n="cd">viśeṣaṇāprasiddhiś ca dṛṣṭāntaś ca na vidyate ||<pb n="164"/></l>
      </lg>
      <lg n="5,3.50" xml:id="v5_3_50">
        <l n="ab">kena cic cet prakāreṇa nirālambanatocyate |</l>
        <l n="cd">rasajñānasya rūpādiśūnyatvāt siddhasādhanam ||</l>
      </lg>
      <lg n="5,3.51" xml:id="v5_3_51">
        <l n="ab">atha buddhir yadākārā tadālambanavāraṇam |</l>
        <l n="cd">svākārasyābhyupetatvāt tadabhāvo virudhyate ||</l>
      </lg>
      <lg n="5,3.52" xml:id="v5_3_52">
        <l n="ab">bāhyānālambanatve 'pi bāhya ity agraho yadi |</l>
        <l n="cd">stambhādau naiva tadbuddhir ityevaṃ siddhasādhanam ||</l>
      </lg>
      <lg n="5,3.53" xml:id="v5_3_53">
        <l n="ab">atha stambhādirūpeṇa nirālambanatocyate |</l>
        <l n="cd">saṃvedanasya dṛṣṭatvāt tadvirodhaḥ prasajyate ||</l>
      </lg>
      <lg n="5,3.54" xml:id="v5_3_54">
        <l n="ab">dvicandrādiṣu tulyaś cet, nendriyāprāptito hi naḥ |</l>
        <l n="cd">tatrānālambanoktiḥ syān nārthasaṃvittyabhāvataḥ ||</l>
      </lg>
      <lg n="5,3.55" xml:id="v5_3_55">
        <l n="ab">sarvatrārthendriyāṇāṃ naḥ saṃyogasadasattayā |</l>
        <l n="cd">saṃvittau vidyamānāyāṃ sadasadgrāhikā sthitiḥ ||<pb n="165"/></l>
      </lg>
      <lg n="5,3.56" xml:id="v5_3_56">
        <l n="ab">bhavatas tv indriyādīnām abhāvād grahaṇād ṛte |</l>
        <l n="cd">nālambanasya hetuḥ syān niṣedho 'to na yujyate ||</l>
      </lg>
      <lg n="5,3.57" xml:id="v5_3_57">
        <l n="ab">bahirbhāvāprasiddhatvāt tenānālambanā matiḥ |</l>
        <l n="cd">kathañ cit sādhyate naiṣa pakṣo hi jñāyate tadā ||</l>
      </lg>
      <lg n="5,3.58" xml:id="v5_3_58">
        <l n="ab">yathānyabodhanāśakter nāprasiddhe viśeṣaṇe |</l>
        <l n="cd">pakṣasiddhis tathaiva syād viśeṣaṇaviśeṣaṇe ||</l>
      </lg>
      <lg n="5,3.59" xml:id="v5_3_59">
        <l n="ab">nāprasiddhe padārthe hi vākyārthaḥ sampratīyate |</l>
        <l n="cd">tatpūrvakatvāt pakṣaś ca vākyārthaḥ sthāpayiṣyate ||</l>
      </lg>
      <lg n="5,3.60" xml:id="v5_3_60">
        <l n="ab">paryudāse niṣedhe vā vyatiriktasya vastunaḥ |</l>
        <l n="cd">prameyatvādyabhedena jagataḥ siddhasādhanam ||<pb n="166"/></l>
      </lg>
      <lg n="5,3.61" xml:id="v5_3_61">
        <l n="ab">yadi cātyantabhedena nirālambanatocyate |</l>
        <l n="cd">kathañ cic ced virudhyeta prākpakṣaḥ kalpitena ||</l>
      </lg>
      <lg n="5,3.62" xml:id="v5_3_62">
        <l n="ab">vastvādyākārataś cāpi dhīr nirālambaneṣyate |</l>
        <l n="cd">grāhakāc ced abhinnatvaṃ śaktibhedo virudhyate ||</l>
      </lg>
      <lg n="5,3.63" xml:id="v5_3_63">
        <l n="ab">nirālambanabuddheś ca yady utpattiḥ prasādhyate |</l>
        <l n="cd">dṛṣṭatvāt seṣyate 'smābhir bāhyagrāhyavivarjitā ||</l>
      </lg>
      <lg n="5,3.64" xml:id="v5_3_64">
        <l n="ab">samyaktvaṃ punar etasyās tvaṃ necchasi kathañ cana |</l>
        <l n="cd">ātmāṃśe 'vasitā hy eṣā mṛgatṛṣṇādibuddhivat ||</l>
      </lg>
      <lg n="5,3.65" xml:id="v5_3_65">
        <l n="ab">caitrādipratyayānāṃ ca nirālambanatā yadi |</l>
        <l n="cd">dharmabhūtā na gṛhyeta sādhanotthitayā dhiyā ||</l>
      </lg>
      <lg n="5,3.66" xml:id="v5_3_66">
        <l n="ab">tato viṣayanānātvāt pratiyogyanirākṛtā |</l>
        <l n="cd">rūpāt sālambanaprāptiḥ satī kena nivāryate ||<pb n="167"/></l>
      </lg>
      <lg n="5,3.67" xml:id="v5_3_67">
        <l n="ab">yadi pratyayaśabdo 'pi pratyayatvena gṛhyate |</l>
        <l n="cd">saṃvittyālambanatvaṃ ca vāryate, siddhasādhanam ||</l>
      </lg>
      <lg n="5,3.68" xml:id="v5_3_68">
        <l n="ab">buddhyutpādanaśaktiś ced vāryā, sādhayaṃ na sidhyati |</l>
        <l n="cd">sādhanasya prayogo 'tra bodhakatvād vinā na te ||</l>
      </lg>
      <lg n="5,3.69" xml:id="v5_3_69">
        <l n="ab">na cābhidhāstyasambandhād ṛte bhedāc ca nāsty asau |</l>
        <l n="cd">na cāsau tadgataṃ bhedaṃ bodhayantya dhiyā vinā ||</l>
      </lg>
      <lg n="5,3.70" xml:id="v5_3_70">
        <l n="ab">prāśnikair agṛhīte ca vākyasyāvayave pṛthak |</l>
        <l n="cd">pakṣe hetau ca dṛṣṭānte vādini prativādini ||</l>
      </lg>
      <lg n="5,3.71" xml:id="v5_3_71">
        <l n="ab">sādhanasyāprayogaḥ syād abhyupetyocyate yadi |</l>
        <l n="cd">pūrvābhyupagamenaiva pratijñā bādhyate tataḥ ||</l>
      </lg>
      <lg n="5,3.72" xml:id="v5_3_72">
        <l n="ab">dharmādharmādibhede ca nāsiddhe paramārthataḥ |</l>
        <l n="cd">śiṣyātmanoś ca dharmāder upadeśo 'vakalpate ||</l>
      </lg>
      <lg n="5,3.73" xml:id="v5_3_73">
        <l n="ab">tadanuṣṭhānato buddher iṣṭo bhedaḥ, <pb n="168"/>  sphuṭaṃ ca taiḥ |</l>
        <l n="cd">sūtrāntare 'bhyupetatvād bhaved āgamabādhanam ||</l>
      </lg>
      <lg n="5,3.74" xml:id="v5_3_74">
        <l n="ab">sarvalokaprasiddhyā ca pakṣabādho 'tra te dhruvam |</l>
        <l n="cd">kṛtsnasādhanabuddhiś ca yadi mithyeṣyate tataḥ ||</l>
      </lg>
      <lg n="5,3.75" xml:id="v5_3_75">
        <l n="ab">sarvābhāvo yatheṣṭaṃ vā nyūnatā vābhidhīyate |</l>
        <l n="cd">teṣāṃ sālambanatve vā tair anaikāntiko bhavet ||</l>
      </lg>
      <lg n="5,3.76" xml:id="v5_3_76">
        <l n="ab">tadanyasya pratijñā cet, tadanyapratyayo mṛṣā |</l>
        <l n="cd">tanmithyātvaprasaṅge ca sarvaṃ pūrva na sidhyati ||</l>
      </lg>
      <lg n="5,3.77" xml:id="v5_3_77">
        <l n="ab">stambhādisādhanajñānabhedo na hi tathā bhavet |</l>
        <l n="cd">yāvad yāvat pratijñeyaṃ tadaṅgasya pratīyate ||</l>
      </lg>
      <lg n="5,3.78" xml:id="v5_3_78">
        <l n="ab">tāvat tāvat pareṣāṃ syān mithyātvād anyabādhanam |<pb n="169"/></l>
        <l n="cd">viruddhāvyabhicāritvaṃ bādho vāpy anumānataḥ ||</l>
      </lg>
      <lg n="5,3.79" xml:id="v5_3_79">
        <l n="ab">itthaṃ sarveṣu pakṣeṣu vaktavyaṃ pratisādhanam |</l>
        <l n="cd">bāhyārthālambanā buddhir iti samyak ca dhīr iyam ||</l>
      </lg>
      <lg n="5,3.80" xml:id="v5_3_80">
        <l n="ab">bādhakāpetabuddhitvād yathā svapnādibādhadhīḥ |</l>
        <l n="cd">sāpi mithyeti ced brūyāt, svapnādīnām abādhanāt ||</l>
      </lg>
      <lg n="5,3.81" xml:id="v5_3_81">
        <l n="ab">tasmāt sādharmyadṛṣṭānto bhavataḥ sādhane na hi |</l>
        <l n="cd">vijñānāstitvabhinnatvakṣaṇikatvādidhīs tathā ||</l>
      </lg>
      <lg n="5,3.82" xml:id="v5_3_82">
        <l n="ab">samyak ced abhyupeyeta tadānaikāntiko bhavet |</l>
        <l n="cd">tanmithyābhyupapattau ca pakṣabādhaḥ prasajyate ||</l>
      </lg>
      <lg n="5,3.83" xml:id="v5_3_83">
        <l n="ab">tathā ca baddham uktādivyavasthā na prakalpate |</l>
        <l n="cd">tataś ca mokṣayatnasya vaiphalyaṃ vaḥ prasajyate ||<pb n="170"/></l>
      </lg>
      <lg n="5,3.84" xml:id="v5_3_84">
        <l n="ab">vikalpotpadyamānā ca jñānāstitvādidhīr yadi |</l>
        <l n="cd">mṛṣeṣṭā, na ca dṛṣṭātra pramāṇāntarato gatiḥ ||</l>
      </lg>
      <lg n="5,3.85" xml:id="v5_3_85">
        <l n="ab">pramāṇābhāvatas tena jñānāstitvādi durlabham |</l>
        <l n="cd">sarvaṃ cāpy asmadādīnāṃ mithyā jñānaṃ vikalpanāt ||</l>
      </lg>
      <lg n="5,3.86" xml:id="v5_3_86">
        <l n="ab">sānnidhyaviprakṛṣṭatve sattvāsattve ca durlabhe |</l>
        <l n="cd">mithyājñānāviśeṣe 'pi sāṃkhyādiparivarjanāt ||</l>
      </lg>
      <lg n="5,3.87" xml:id="v5_3_87">
        <l n="ab">bauddhadarśana ekasmin pakṣapāto na yujyate |</l>
        <l n="cd">mṛṣātvaṃ yadi buddheḥ syād bādhaḥ kiṃ nopalabhyate ||</l>
      </lg>
      <lg n="5,3.88" xml:id="v5_3_88">
        <l n="ab">bādhād vināpi tac cet syād vyavasthā na prakalpate |</l>
        <l n="cd">pratiyogini dṛṣṭe ca jāgrajjñāne mṛṣā bhavet ||</l>
      </lg>
      <lg n="5,3.89" xml:id="v5_3_89">
        <l n="ab">svapnādibuddhir asmākaṃ tava bhedo 'pi kiṅkṛtaḥ |</l>
        <l n="cd">na cānyat pratiyogyasti jāgrajjñānasya śobhanam ||</l>
      </lg>
      <lg n="5,3.90" xml:id="v5_3_90">
        <l n="ab">yaddarśanena mithyātvaṃ stambhādipratyayo vrajet |</l>
        <l n="cd">svapnādipratiyogitvaṃ sarvalokaprasiddhitaḥ ||</l>
      </lg>
      <lg n="5,3.91" xml:id="v5_3_91">
        <l n="ab">tadīyadharmavaidharmyād bādhakapratyayo yathā |<pb n="171"/></l>
        <l n="cd">yogināṃ jāyate buddhir bādhikā pratiyoginī ||</l>
      </lg>
      <lg n="5,3.92" xml:id="v5_3_92">
        <l n="ab">jāgratstambhādibuddhīnāṃ tataḥ svapnāditulyatā |</l>
        <l n="cd">prāptānāṃ tām avasthāṃ ca sarvaprāṇabhṛtām api ||</l>
      </lg>
      <lg n="5,3.93" xml:id="v5_3_93">
        <l n="ab">bādho 'yaṃ bhavitā tena siddhā sapratiyogitā |</l>
        <l n="cd">iha janmani keṣāñ cin na tāvad upalabhyate ||</l>
      </lg>
      <lg n="5,3.94" xml:id="v5_3_94">
        <l n="ab">yogyavasthāgatānāṃ tu na vidmaḥ kiṃ bhaviṣyati |</l>
        <l n="cd">yogināṃ cāsmādīyānāṃ tvaduktapratiyoginī ||</l>
      </lg>
      <lg n="5,3.95" xml:id="v5_3_95">
        <l n="ab">tvaduktiviparītā vā bādhabuddhir bhaviṣyati |</l>
        <l n="cd">īdṛktve yogibuddhīnāṃ dṛṣṭānto na tavāsti ca ||</l>
      </lg>
      <lg n="5,3.96" xml:id="v5_3_96">
        <l n="ab">dṛṣṭāntas tv asmādīnāṃ yo gṛhītaḥ sa vidyate |</l>
        <l n="cd">atha stambhādibuddhīnāṃ vadet sapratiyogitām ||</l>
      </lg>
      <lg n="5,3.97" xml:id="v5_3_97">
        <l n="ab">bādhyatvaṃ cāpi buddhitvān mṛgatṛṣṇādibuddhivat |<pb n="172"/></l>
        <l n="cd">iṣṭaṃ sapratiyogitvaṃ mṛgatṛṣṇādibuddhibhiḥ ||</l>
      </lg>
      <lg n="5,3.98" xml:id="v5_3_98">
        <l n="ab">tadātmanā ca bādhyatvaṃ grāhyāntaratayāpi ca |</l>
        <l n="cd">bādhakaiś cāpy anekāntaḥ, tadanyatve ca pūrvavat ||</l>
      </lg>
      <lg n="5,3.99" xml:id="v5_3_99">
        <l n="ab">mithyādhīpratiyogitvaṃ svapnādāv iva te bhavet |</l>
        <l n="cd">rāgādikṣayayogitvanimittādhigatis tathā ||</l>
      </lg>
      <lg n="5,3.100" xml:id="v5_3_100">
        <l n="ab">yāvān viśeṣa iṣṭaś cet sarvābhāvād viruddhatā |</l>
        <l n="cd">mahājanasya vā bādhādivānīmbādhabuddhivat ||</l>
      </lg>
      <lg n="5,3.101" xml:id="v5_3_101">
        <l n="ab">vācyo 'numānabādho vā yadi vā pratisādhanam |</l>
        <l n="cd">pūrvasādhanadoṣāś ca sandheyāḥ, tasya cādhunā ||</l>
      </lg>
      <lg n="5,3.102" xml:id="v5_3_102">
        <l n="ab">sādhyābhedād avācyatvād hetor nobhayasiddhatā |</l>
        <l n="cd">pratyayatvaṃ ca, <pb n="173"/>  sāmānyaṃ bhinnābhinnaṃ na vidyate ||</l>
      </lg>
      <lg n="5,3.103" xml:id="v5_3_103">
        <l n="ab">bhavato 'tyantabhinnaṃ ca matpakṣe 'pi kathañ cana |</l>
        <l n="cd">sārūpyānyanivṛttī ca netyetat sādhayiṣyate ||</l>
      </lg>
      <lg n="5,3.104" xml:id="v5_3_104">
        <l n="ab">tasmād dhetur na sāmānyam asti siddhaṃ dvayor api |</l>
        <l n="cd">viśeṣayoś ca hetutvaṃ pakṣatattulyasaṃsthayoḥ ||</l>
      </lg>
      <lg n="5,3.105" xml:id="v5_3_105">
        <l n="ab">na syād anvayahīnatvād ataddharmatayāpi ca |</l>
        <l n="cd">na cārthahīnā tadbuddhir hetutvena bhaviṣyati ||</l>
      </lg>
      <lg n="5,3.106" xml:id="v5_3_106">
        <l n="ab">āśrayāsiddhitā coktā viśeṣyasyāprasiddhitaḥ |</l>
        <l n="cd">tathā hetor viruddhatvaṃ dṛṣṭānte sādhyahīnatā ||</l>
      </lg>
      <lg n="5,3.107" xml:id="v5_3_107">
        <l n="ab">viśeṣaṇāprasiddhatvavikalpenaiva bodhite |</l>
        <l n="cd">svapnādipratyaye bāhyaṃ sarvathā na hi neṣyate ||</l>
      </lg>
      <lg n="5,3.108" xml:id="v5_3_108">
        <l n="ab">sarvatrālambanaṃ bāhyaṃ deśakālānyathātmakam |<pb n="174"/></l>
        <l n="cd">janmany ekatra bhinne vā tathā kālāntare 'pi vā ||</l>
      </lg>
      <lg n="5,3.109" xml:id="v5_3_109">
        <l n="ab">taddeśo vānyadeśo vā svapnajñānasya gocaraḥ |</l>
        <l n="cd">alātacakre 'lātaṃ syāc chīghrabhramaṇasaṃskṛtam ||</l>
      </lg>
      <lg n="5,3.110" xml:id="v5_3_110">
        <l n="ab">gandharvanagare 'bhrāṇi pūrvadṛṣṭaṃ gṛhādi ca |</l>
        <l n="cd">pūrvānubhūtatoyaṃ ca raśmitaptoṣaraṃ tathā ||</l>
      </lg>
      <lg n="5,3.111" xml:id="v5_3_111">
        <l n="ab">mṛgatoyasya vijñāne kāraṇatvena kalpyate |</l>
        <l n="cd">dravyāntare viṣāṇaṃ ca śaśasyātmā ca kāraṇam ||</l>
      </lg>
      <lg n="5,3.112" xml:id="v5_3_112">
        <l n="ab">śaśaśṛṅgadhiyaḥ, mauṇḍyaṃ niṣedhe śiraso 'sya ca |</l>
        <l n="cd">vastvantarair asaṃsṛṣṭaḥ padārthaḥ śūnyatādhiyaḥ ||<pb n="175"/></l>
      </lg>
      <lg n="5,3.113" xml:id="v5_3_113">
        <l n="ab">kāraṇatvaṃ padārthānām asadvākyārthakalpane |</l>
        <l n="cd">atyantānanubhūto 'pi baddhyā yo 'rthaḥ prakalpyate ||</l>
      </lg>
      <lg n="5,3.114" xml:id="v5_3_114">
        <l n="ab">tasyotpattau kathañ cit syuḥ pṛthivyādīni kāraṇam |</l>
        <l n="cd">eṣa pratyakṣadharmaś ca vartamānārthataiva yā ||</l>
      </lg>
      <lg n="5,3.115" xml:id="v5_3_115">
        <l n="ab">sannikṛṣṭārthavṛttiś ca na tu jñānāntareṣv iyam |</l>
        <l n="cd">katham utpādayej jñānaṃ tatrāsaṃścet, kuto nviyam ||</l>
      </lg>
      <lg n="5,3.116" xml:id="v5_3_116">
        <l n="ab">arthasyāvidyamānasya vijñānotpattyaśaktatā |</l>
        <l n="cd">bāhyālambanatāyāṃ nau vivādo 'rthasya saṃnidhiḥ ||</l>
      </lg>
      <lg n="5,3.117" xml:id="v5_3_117">
        <l n="ab">yadi nāsti, kim evaṃ syād asmatpakṣanivartanam |</l>
        <l n="cd">tasmād yadanyathāsantam anyathā pratipadyate ||</l>
      </lg>
      <lg n="5,3.118" xml:id="v5_3_118">
        <l n="ab">tannirālambanaṃ jñānam, <pb n="176"/>  abhāvālambanaṃ ca tat |</l>
        <l n="cd">bhāvāntaram abhāvo 'nyo na kaś cid anirūpaṇāt ||</l>
      </lg>
      <lg n="5,3.119" xml:id="v5_3_119">
        <l n="ab">bhavatā dvayamatyetad durnirūpaṃ sahetukam |</l>
        <l n="cd">pratijñādoṣavac cāpi yojyā hetor viruddhatā ||</l>
      </lg>
      <lg n="5,3.120" xml:id="v5_3_120">
        <l n="ab">samastavyastadharmādisvarūpādiviparyayāt |<pb n="177"/></l>
        <l n="cd">dṛṣṭāntadoṣāḥ sarve ca yojyāḥ, na hy ekavastuni ||</l>
      </lg>
      <lg n="5,3.121" xml:id="v5_3_121">
        <l n="ab">tava sādhyāṃśahetvaṃśavyāptadharmādisambhavaḥ |</l>
        <l n="cd">ke cid vaidharmyadṛṣṭānto nāstīty apy anuyuñjate ||</l>
      </lg>
      <lg n="5,3.122" xml:id="v5_3_122">
        <l n="ab">tadabhāvād avṛtteś ca nāsty atrāvasaras tava |</l>
        <l n="cd">vidhirūpapratijñāyām etad vaktuṃ hi śakyate ||</l>
      </lg>
      <lg n="5,3.123" xml:id="v5_3_123">
        <l n="ab">tatrāvastuvipakṣe 'pi prayogasya hi sambhavaḥ |</l>
        <l n="cd">yasminn anityatā nāsti kāryatāpi na vidyate ||</l>
      </lg>
      <lg n="5,3.124" xml:id="v5_3_124">
        <l n="ab">tasmin, yathā khapuṣpādāv iti śakyaṃ hi bhāṣitum |</l>
        <l n="cd">atra tv avastusādhyatvaṃ vastunaś ca vipakṣatā ||</l>
      </lg>
      <lg n="5,3.125" xml:id="v5_3_125">
        <l n="ab">tena syād vyatireko 'sya vācyaḥ, <pb n="178"/>  yaś cāpi darśayet |</l>
        <l n="cd">pratiṣedhadvayāt tena vidhir eva pradarśitaḥ ||</l>
      </lg>
      <lg n="5,3.126" xml:id="v5_3_126">
        <l n="ab">na ca śakyo vidhir vaktuṃ vastuny asati kena cit |</l>
        <l n="cd">evaṃ sthite ca sarvajñaniṣedhādāv iyaṃ gatiḥ ||</l>
      </lg>
      <lg n="5,3.127" xml:id="v5_3_127">
        <l n="ab">pratyakṣāder asāmarthyaṃ tadīyasyāsmadādivat |</l>
        <l n="cd">vaidharmyāsambhave 'py etadanye tv āhur adūṣaṇam ||</l>
      </lg>
      <lg n="5,3.128" xml:id="v5_3_128">
        <l n="ab">vinaiva tatprayogeṇa hetur aikāntiko yataḥ |</l>
        <l n="cd">sarvathā sadupāyānāṃ vādamārgaḥ pravartate ||</l>
      </lg>
      <lg n="5,3.129" xml:id="v5_3_129">
        <l n="ab">adhikāro 'nupāyatvān na vāde śūnyavādinaḥ |</l>
        <l n="cd">nanu sarvaṃ bhavatsiddhaṃ mayedaṃ sādhanaṃ kṛtam ||</l>
      </lg>
      <lg n="5,3.130" xml:id="v5_3_130">
        <l n="ab">kimarthaṃ tadasiddhyā tvaṃ vikalpyātrātthadūṣaṇam |</l>
        <l n="cd">vipralipsur ivāhaivaṃ kimarthaṃ nyāyavid bhavān ||<pb n="179"/></l>
      </lg>
      <lg n="5,3.131" xml:id="v5_3_131">
        <l n="ab">nāśrauṣīḥ sādhanatvaṃ kiṃ prasiddhasya dvayor api |</l>
        <l n="cd">yo 'pi tāvat parāsiddhaḥ svayaṃ siddho 'bhidhīyate ||</l>
      </lg>
      <lg n="5,3.132" xml:id="v5_3_132">
        <l n="ab">bhavet tatra pratīkāraḥ svato 'siddhe tu kā kriyā |</l>
        <l n="cd">taṃ sādhayan virundhyād dhi pūrvābhyupagataṃ naraḥ ||</l>
      </lg>
      <lg n="5,3.133" xml:id="v5_3_133">
        <l n="ab">asādhite tu sādhyo 'rtho na tena pratipadyate |</l>
        <l n="cd">parāsiddho na paryāptaḥ pareṣāṃ pratipattaye ||</l>
      </lg>
      <lg n="5,3.134" xml:id="v5_3_134">
        <l n="ab">tenāsādhanatā yuktā, svato 'siddhe tu kiṅkṛtā |</l>
        <l n="cd">dvayoḥ siddhasya hetutvaṃ nādṛṣṭāyopadiśyate ||</l>
      </lg>
      <lg n="5,3.135" xml:id="v5_3_135">
        <l n="ab">pratyeṣyanti svasiddhena sādhanena svayaṃ yataḥ |</l>
        <l n="cd">vadet katham asiddhaṃ cet, ityanenāpi kiṃ tava ||</l>
      </lg>
      <lg n="5,3.136" xml:id="v5_3_136">
        <l n="ab">gṛhītam agṛhītaṃ vā sādhyaṃ vā sādhanāpi vā |</l>
        <l n="cd">mayocyate cet tv asiddhaṃ kiṃ tvaṃ na pratipadyase ||</l>
      </lg>
      <lg n="5,3.137" xml:id="v5_3_137">
        <l n="ab">yatra syāt puruṣādhīnā buddhis tatredam ucyate |</l>
        <l n="cd">kuto 'sya pūrvavijñānam ityatretanna yujyate ||<pb n="180"/></l>
      </lg>
      <lg n="5,3.138" xml:id="v5_3_138">
        <l n="ab">yadi caivaṃ bhaved atra pratijñāmātra eva hi |</l>
        <l n="cd">maddoṣājñānamātreṇa pratipattir bhavet tava ||</l>
      </lg>
      <lg n="5,3.139" xml:id="v5_3_139">
        <l n="ab">yatas tu sādhanāpekṣā tenāsyaiva pramāṇatā |</l>
        <l n="cd">tatsmṛtyutpattimātre tu vākyavyāpāra iṣyate ||</l>
      </lg>
      <lg n="5,3.140" xml:id="v5_3_140">
        <l n="ab">tasmād yathaiva sādhyāṃśavyāptahetunidarśanāt |</l>
        <l n="cd">sādhyaṃ gṛhṇan na vaktāram apekṣeta tathā bhavān ||</l>
      </lg>
      <lg n="5,3.141" xml:id="v5_3_141">
        <l n="ab">yac cāpi bhavato jñānaṃ pratyakādiḥ kim atra te |</l>
        <l n="cd">matprasiddhāsti yuktir vā sādhyaṃ vātra yathecchasi ||</l>
      </lg>
      <lg n="5,3.142" xml:id="v5_3_142">
        <l n="ab">tasmān na viduṣām etaduttaṃ yujyate yataḥ |</l>
        <l n="cd">tava hetur asiddho 'yaṃ mama tena na sādhanam ||</l>
      </lg>
      <lg n="5,3.143" xml:id="v5_3_143">
        <l n="ab">satyaṃ yadi mamaivātra pratipattiḥ phalaṃ bhavet |</l>
        <l n="cd">tadā tvadaprasiddhe 'pi hetau māṃ prati hetutā ||</l>
      </lg>
      <lg n="5,3.144" xml:id="v5_3_144">
        <l n="ab">yadā tu jñānamātratvapratipattau bhavān mayā |</l>
        <l n="cd">pṛṣṭaḥ ko hetur atreti tadaivaṃ nopapadyate ||</l>
      </lg>
      <lg n="5,3.145" xml:id="v5_3_145">
        <l n="ab">svayaṃ na hy agṛhītena matprasiddhena vā bhavān |</l>
        <l n="cd">hetunā sādhyam etat tu pratipannaḥ kathañ cana ||<pb n="181"/></l>
      </lg>
      <lg n="5,3.146" xml:id="v5_3_146">
        <l n="ab">na ca vyāpriyate 'nyatra vacanaṃ prāśnikān prati |</l>
        <l n="cd">svaniścayāya yo hetus tasyaiva pratipādanāt ||</l>
      </lg>
      <lg n="5,3.147" xml:id="v5_3_147">
        <l n="ab">matprasiddhatvam etasya kutaś cāvagataṃ tvayā |</l>
        <l n="cd">kathaṃ cetthaṃ vivakṣā te svayam artham ajānataḥ ||</l>
      </lg>
      <lg n="5,3.148" xml:id="v5_3_148">
        <l n="ab">mayi jijñāsamāne 'pi buddhipūrvābhidhāyinaḥ |</l>
        <l n="cd">iti jñātvā ca vo vṛddhair bhāṣitobhayasiddhatā ||</l>
      </lg>
      <lg n="5,3.149" xml:id="v5_3_149">
        <l n="ab">tena yadvanmamaitena tvamadhitsasi hetunā |</l>
        <l n="cd">sādhyajñānam, tathaivāham ajñānaṃ tava dūṣaṇaiḥ ||</l>
      </lg>
      <lg n="5,3.150" xml:id="v5_3_150">
        <l n="ab">yathaiva ca bhavānīdṛk sādhyam uktvāsya sādhanam |</l>
        <l n="cd">sādhyānurūpam ajñātvā vihataḥ pratipādanāt ||</l>
      </lg>
      <lg n="5,3.151" xml:id="v5_3_151">
        <l n="ab">tathaiva pratipādyo 'pi tādṛksādhyabubhutsayā |</l>
        <l n="cd">manvānaḥ sādhanaṃ duṣṭaṃ tataḥ sādhyaṃ na budhyate ||</l>
      </lg>
      <lg n="5,3.152" xml:id="v5_3_152">
        <l n="ab">saṃvittyā sādhanaṃ matvā tatsadbhāve dṛḍhe sthite |</l>
        <l n="cd">sādhyasyāsambhavād eva tvaduktaṃ nāvabudhyate ||</l>
      </lg>
      <lg n="5,3.153" xml:id="v5_3_153">
        <l n="ab">tenāśeyaṃ na kartavyā mohād api mayerite |</l>
        <l n="cd">sādhane sādhanaṃ jñātvā para evāvabhotsyate ||<pb n="182"/></l>
      </lg>
      <lg n="5,3.154" xml:id="v5_3_154">
        <l n="ab">vispaṣṭaś cākṣapādokto virodho hetusādhyayoḥ |</l>
        <l n="cd">yamadṛṣṭvā parair uktam adūṣaṇam idaṃ kila ||</l>
      </lg>
      <lg n="5,3.155" xml:id="v5_3_155">
        <l n="ab">nanu lokaprasiddhena pūrvam etena hetunā |</l>
        <l n="cd">sādhyasiddhir mamāpy āsīt paramārtho 'sya nāstitā ||</l>
      </lg>
      <lg n="5,3.156" xml:id="v5_3_156">
        <l n="ab">yo 'dhunā paramārthena nāstītyevaṃ prakāśate |</l>
        <l n="cd">kathaṃ pūrvam asāv āsīd asaṃścet sādhanaṃ katham ||</l>
      </lg>
      <lg n="5,3.157" xml:id="v5_3_157">
        <l n="ab">sādhanaṃ ced avaśyaṃ ca paramārthāstitā bhavet |</l>
        <l n="cd">siddhir nāparamārthena paramārthasya yujyate ||</l>
      </lg>
      <lg n="5,3.158" xml:id="v5_3_158">
        <l n="ab">na dṛṣṭā śaśaśṛṅgādeḥ samyagjñānādihetutā |<pb n="183"/></l>
        <l n="cd">bāṣpādināpy adhūmena mithyā vahnyādibodhanam ||</l>
      </lg>
      <lg n="5,3.159" xml:id="v5_3_159">
        <l n="ab">tasmād asatyahetor yā paramārthe matis tava |</l>
        <l n="cd">sāpy asatyā na satyaṃ hi satyābhāsena gamyate ||</l>
      </lg>
      <lg n="5,3.160" xml:id="v5_3_160">
        <l n="ab">ye 'pi rekhādayo dṛṣṭā varṇānāṃ pratipādakāḥ |</l>
        <l n="cd">na te svenāpi rūpeṇa paramārthatvavarjitāḥ ||</l>
      </lg>
      <lg n="5,3.161" xml:id="v5_3_161">
        <l n="ab">varṇātmanā na satyāś cet, sarvabhāveṣv ayaṃ vidhiḥ |</l>
        <l n="cd">padārthāntararūpeṇa na satyaṃ kiñ cid iṣyate ||</l>
      </lg>
      <lg n="5,3.162" xml:id="v5_3_162">
        <l n="ab">svarūpe vidyamāne tu yad apy evaṃ prakāśate |</l>
        <l n="cd">svarūpābhāvakḷptau tu na satyaṃ nāpy asatyatā ||</l>
      </lg>
      <lg n="5,3.163" xml:id="v5_3_163">
        <l n="ab">hetvādīnāṃ tu bhavataḥ svarūpeṇāpy asatyatā |</l>
        <l n="cd">tena bāṣpādivat teṣām upāyatvam, na lekhyavat ||<pb n="184"/></l>
      </lg>
      <lg n="5,3.164" xml:id="v5_3_164">
        <l n="ab">upāyānāṃ svarūpaṃ hi saṃvṛttyātmakam eva naḥ |</l>
        <l n="cd">tathā ca satyateṣṭaiva svarūpāsatyatā katham ||</l>
      </lg>
      <lg n="5,3.165" xml:id="v5_3_165">
        <l n="ab">saṃvṛtyā yat svarūpaṃ hi tadvāṅmātranibandhanam |</l>
        <l n="cd">hetutvaṃ paramārthasya pratipattuṃ na śaknuyāt ||</l>
      </lg>
      <lg n="5,3.166" xml:id="v5_3_166">
        <l n="ab">paramāthāc ca lokasya na bhede hetur asti te |</l>
        <l n="cd">laukikopāyagamyasya kena syāt paramārthatā ||</l>
      </lg>
      <lg n="5,3.167" xml:id="v5_3_167">
        <l n="ab">nanv asty api bāhye 'rthe buddhyārūḍhe na sidhyati |</l>
        <l n="cd">vāsanāśabdabhedotthavikalpapravibhāgataḥ ||</l>
      </lg>
      <lg n="5,3.168" xml:id="v5_3_168">
        <l n="ab">nyāyavidbhir idaṃ coktaṃ dharmādau buddhim āśrite |</l>
        <l n="cd">vyavahāro 'numānādeḥ kalpyate na bahiḥsthite ||<pb n="185"/></l>
      </lg>
      <lg n="5,3.169" xml:id="v5_3_169">
        <l n="ab">astīdaṃ vacanaṃ teṣām idaṃ tatra parīkṣyatām |</l>
        <l n="cd">bhedo 'sataḥ kathaṃ hi syād buddhiśabdayoḥ ||</l>
      </lg>
      <lg n="5,3.170" xml:id="v5_3_170">
        <l n="ab">nirvastuke kathañ cin nu prasavo buddhiśabdayoḥ |</l>
        <l n="cd">śabdabhedo 'pi bhavatas tadabhāvān na sidhyati ||</l>
      </lg>
      <lg n="5,3.171" xml:id="v5_3_171">
        <l n="ab">yadi vā vidyamāno 'pi bhedo buddhiprakalpitaḥ |</l>
        <l n="cd">sādhyasādhanadharmāder vyavahārāya kalpyate ||</l>
      </lg>
      <lg n="5,3.172" xml:id="v5_3_172">
        <l n="ab">tato bhavatprayukte 'smin sādhane yāvad ucyate |</l>
        <l n="cd">sarvatrotpadyate buddhir iti dūṣaṇatā bhavet ||</l>
      </lg>
      <lg n="5,3.173" xml:id="v5_3_173">
        <l n="ab">yaś ca mantras tv ayokto 'yaṃ dharmyādau buddhim āśrite |</l>
        <l n="cd">na bāhyāpekṣayā sa syād asiddhyādau mayerite ||</l>
      </lg>
      <lg n="5,3.174" xml:id="v5_3_174">
        <l n="ab">buddhiprakḷptisidhiś ca bhavatāṃ vyavahāriṇam |</l>
        <l n="cd">maduktaṃ dūṣaṇaṃ siddhaṃ tvaduktaṃ tu na sādhanam ||</l>
      </lg>
      <lg n="5,3.175" xml:id="v5_3_175">
        <l n="ab">bāhyārthavyavahāritvāj jñānotpāde sthite 'pi naḥ |</l>
        <l n="cd">kathañ cin na hi kalpyeta vyavahāro 'rthavarjitaḥ ||</l>
      </lg>
      <lg n="5,3.176" xml:id="v5_3_176">
        <l n="ab">nanu yadvanmayā hetur neṣyate dūṣaṇaṃ tathā |</l>
        <l n="cd">tena me dūṣaṇābhāvād aduṣṭaṃ sādhanaṃ bhavet ||<pb n="186"/></l>
      </lg>
      <lg n="5,3.177" xml:id="v5_3_177">
        <l n="ab">nedānīṃ dūṣaṇaiḥ kāryam, sādhanābhāvato yadi |</l>
        <l n="cd">tvayaivāsmadabhipretā svapakṣāsiddhir āśritā ||</l>
      </lg>
      <lg n="5,3.178" xml:id="v5_3_178">
        <l n="ab">na cāsti vāsanābhedo nimittāsambhavāt tava |</l>
        <l n="cd">jñānabhedo nimittaṃ cet, tasya bhedaḥ kathaṃ punaḥ ||</l>
      </lg>
      <lg n="5,3.179" xml:id="v5_3_179">
        <l n="ab">vāsanābhedataś cet syāt, prāptam anyonyasaṃśrayam |</l>
        <l n="cd">svacchasya jñānarūpasya na hi bhedaḥ svato 'sti te ||</l>
      </lg>
      <lg n="5,3.180" xml:id="v5_3_180">
        <l n="ab">pramāṇaṃ vāsanāstitve bhede vāpi na vidyate |</l>
        <l n="cd">kuryād grāhakabhedaṃ sā grāhyabhedas tu kiṅkutaḥ ||</l>
      </lg>
      <lg n="5,3.181" xml:id="v5_3_181">
        <l n="ab">saṃvittyā jāyamānā hi smṛtimātraṃ karoty asau |</l>
        <l n="cd">kṣaṇikeṣu ca cit teṣu vināśe ca niranvaye ||</l>
      </lg>
      <lg n="5,3.182" xml:id="v5_3_182">
        <l n="ab">vāsyavāsakayoś caivam asāhityān na vāsanā |</l>
        <l n="cd">pūrvakṣaṇair anutpanno vāsyate nottaraḥ kṣaṇaḥ ||</l>
      </lg>
      <lg n="5,3.183" xml:id="v5_3_183">
        <l n="ab">uttareṇa vinaṣṭatvān na ca pūrvasya vāsanā |<pb n="187"/></l>
        <l n="cd">sāhitye 'pi tayor naiva sambandho 'stīty avāsanā ||</l>
      </lg>
      <lg n="5,3.184" xml:id="v5_3_184">
        <l n="ab">kṣaṇikatvād dvyasyāpi vyāpāro na parasparam |</l>
        <l n="cd">vinaśyac ca kathaṃ vastu vāsyate 'nyena naśyatā ||</l>
      </lg>
      <lg n="5,3.185" xml:id="v5_3_185">
        <l n="ab">avasthitā hi vāsyante bhāvābhāvair avasthitaiḥ |</l>
        <l n="cd">avasthito hi pūrvasmād bhidyate nottaro yadi ||</l>
      </lg>
      <lg n="5,3.186" xml:id="v5_3_186">
        <l n="ab">pūrvavad vāsanā tatra na syād evāviśeṣataḥ |</l>
        <l n="cd">bhaṅgure pūrvasādṛśyād bhinnatvāc cāsti vāsanā ||<pb n="188"/></l>
      </lg>
      <lg n="5,3.187" xml:id="v5_3_187">
        <l n="ab">naitad asty anurūpaṃ tu kṣaṇikatve dhiyāṃ tava |</l>
        <l n="cd">pūrvajñānaṃ tv anutpannaṃ kāryaṃ nārabhate kvacit ||</l>
      </lg>
      <lg n="5,3.188" xml:id="v5_3_188">
        <l n="ab">na vinaṣṭaṃ, na tasyāsti niṣpannasya kṣaṇaṃ sthitiḥ |</l>
        <l n="cd">tenotpannavinaṣṭatvān nāsty ārambhakṣaṇo 'pi hi ||</l>
      </lg>
      <lg n="5,3.189" xml:id="v5_3_189">
        <l n="ab">niranvayavinaṣṭatvād ānurūpyaṃ kutaḥ punaḥ |</l>
        <l n="cd">na tadīyosti kaś cic ca dharma uttarabuddhiṣu ||</l>
      </lg>
      <lg n="5,3.190" xml:id="v5_3_190">
        <l n="ab">samānadharmatāṃ muktvā nānurūpyaṃ ca vidyate |</l>
        <l n="cd">yadi syād ānurūpyāc ca vāsanā godhiyo yadā ||</l>
      </lg>
      <lg n="5,3.191" xml:id="v5_3_191">
        <l n="ab">hastibuddhir bhavet tatra vailakṣaṇyān na vāsanā |</l>
        <l n="cd">tataḥ paraṃ ca gojñānaṃ nirmūlatvān na sambhavet ||</l>
      </lg>
      <lg n="5,3.192" xml:id="v5_3_192">
        <l n="ab">sarvaṃ vilakṣaṇaṃ jñānaṃ na syād eva vilakṣaṇāt |<pb n="189"/></l>
        <l n="cd">bāhyārthānugrahābhāvāt pārārthyenāvaśīkṛtāḥ ||</l>
      </lg>
      <lg n="5,3.193" xml:id="v5_3_193">
        <l n="ab">niranvayavināśinyaḥ kuryuḥ kāryaṃ kathaṃ kramāt |</l>
        <l n="cd">vināśe kāraṇasyeṣṭaḥ kāryārambhaś ca nānyathā ||</l>
      </lg>
      <lg n="5,3.194" xml:id="v5_3_194">
        <l n="ab">tataiva jñānanāśena vinaṣṭāḥ sarvavāsanāḥ |</l>
        <l n="cd">tena sarvābhya etābhyaḥ sarvākāraṃ yadutthitam ||</l>
      </lg>
      <lg n="5,3.195" xml:id="v5_3_195">
        <l n="ab">jñānam ekakṣaṇenaiva vināśaṃ gantum arhati |</l>
        <l n="cd">yady āśrayavināśe 'pi śaktyanāśo 'bhyupeyate ||</l>
      </lg>
      <lg n="5,3.196" xml:id="v5_3_196">
        <l n="ab">kṣaṇikatvaṃ ca hīyeta na cārambho 'nyathā bhavet |</l>
        <l n="cd">vāsanānāṃ pravāho 'pi yadi jñānapravāhavat ||<pb n="190"/></l>
      </lg>
      <lg n="5,3.197" xml:id="v5_3_197">
        <l n="ab">vāsanātas tato jñānaṃ na syāt tasmāc ca vāsanā |</l>
        <l n="cd">kuryātāṃ tulyam evaite nānyonyaṃ tu kadā cana ||</l>
      </lg>
      <lg n="5,3.198" xml:id="v5_3_198">
        <l n="ab">nānyo vilakṣaṇo hetur yenānyādṛk phalaṃ bhavet |</l>
        <l n="cd">tasmāt saṃvṛtisatyaiṣā kalpitā nāsti tattvataḥ ||</l>
      </lg>
      <lg n="5,3.199" xml:id="v5_3_199">
        <l n="ab">na cedṛśena bhavena kāryam utpadyate kva cit |</l>
        <l n="cd">yasya tv avasthito jñātā jñānābhyāsena yujyate ||</l>
      </lg>
      <lg n="5,3.200" xml:id="v5_3_200">
        <l n="ab">sa tasya vāsanādhāro vāsanāpi sa eva vā |</l>
        <l n="cd">kusume bījapūrāder yallākṣādyupasicyate |<pb n="191"/></l>
        <l n="ef">tadrūpasyaiva saṃkrāntiḥ phale tasya, ity avāsanā ||</l>
      </lg>
      <lg n="5,3.201" xml:id="v5_3_201">
        <l n="ab">yuktyānupetām asatīṃ prakalpya yadvāsanām arthanirākriyeyam ||</l>
        <l n="cd">āsthānivṛttyarthamavādi bauddhair grāhaṃ gatās tatra kathañ cid anye ||</l>
      </lg>
    </div>
    <div n="5,4 śunyavāda SNV">
      <lg n="5,4.1" xml:id="v5_4_1">
        <l n="ab">evam ukte 'numānasya jñānam āśritya dūṣaṇe |</l>
        <l n="cd">jñānapravṛttyaśaktyā tu paraḥ pratyavatiṣṭhate ||</l>
      </lg>
      <lg n="5,4.2" xml:id="v5_4_2">
        <l n="ab">yat tāvanmanyamānena pratyakṣaṃ bhavatocyate |</l>
        <l n="cd">dūṣaṇaṃ tadvirodhādi tadidānīṃ parīkṣyatām ||</l>
      </lg>
      <lg n="5,4.3" xml:id="v5_4_3">
        <l n="ab">pravartituṃ hi kiṃ śaktaṃ stambhādyarthe bahiḥ sthite |</l>
        <l n="cd">atha vātmāṃśa evaitat grāhye kṣīṇaṃ na vastuni ||</l>
      </lg>
      <lg n="5,4.4" xml:id="v5_4_4">
        <l n="ab">tad yady etena bāhyo 'rtho gṛhyate dūṣaṇaṃ tataḥ |</l>
        <l n="cd">tvaduktaṃ sarvam ātmāṃśe grāhye tannopapadyate ||<pb n="192"/></l>
      </lg>
      <lg n="5,4.5" xml:id="v5_4_5">
        <l n="ab">tatra tāvad idaṃ siddhaṃ sarvaprāṇabhṛtām api |</l>
        <l n="cd">grāhyataṃ nīlapītādidīrghādyākāravastunaḥ ||</l>
      </lg>
      <lg n="5,4.6" xml:id="v5_4_6">
        <l n="ab">na cāpy ākārabhedena jñānajñeyāvadhāraṇā |</l>
        <l n="cd">na cānyataradharmatvaṃ vispaṣṭaṃ tatra gṛhyate ||</l>
      </lg>
      <lg n="5,4.7" xml:id="v5_4_7">
        <l n="ab">gṛhyamāṇasya cāstitvaṃ nāgrāhyasyāpramāṇakam |</l>
        <l n="cd">tasmād ākāravad vastu grāhyatvād vidyate dhruvam ||</l>
      </lg>
      <lg n="5,4.8" xml:id="v5_4_8">
        <l n="ab">ataḥ parīkṣamāṇānāṃ jñānam ākāravad yadi |</l>
        <l n="cd">tanmātre ca pramā kṣīṇā tato nāsty arthakalpanā ||</l>
      </lg>
      <lg n="5,4.9" xml:id="v5_4_9">
        <l n="ab">yadi vākāravattā syād bāhyasyaiveha vastunaḥ |</l>
        <l n="cd">tad asti gṛhyamāṇatvāt tatsiddhaivāsti dhīr api ||</l>
      </lg>
      <lg n="5,4.10" xml:id="v5_4_10">
        <l n="ab">kiṃ tāvad atra yuktaṃ syāj jñānam ākāravat, <pb n="193"/>  kutaḥ |</l>
        <l n="cd">ekam ākāravad vastu grāhyam ity adhyagīṣmahi ||</l>
      </lg>
      <lg n="5,4.11" xml:id="v5_4_11">
        <l n="ab">tad yady ākāravānartho bāhyaḥ kalpyate tasya ca |</l>
        <l n="cd">grāhyatvam anyathā na syād iti grāhakakalpanā ||</l>
      </lg>
      <lg n="5,4.12" xml:id="v5_4_12">
        <l n="ab">tenākāravataḥ kḷptād grāhyād ākāravarjitam |</l>
        <l n="cd">vastvantaraṃ prakalpyaṃ syād grāhakaṃ niṣpramāṇakam ||</l>
      </lg>
      <lg n="5,4.13" xml:id="v5_4_13">
        <l n="ab">tasyākalpanam icchaṃś ced arthe grāhakatāṃ vadeḥ |</l>
        <l n="cd">saṃjñāmātre visaṃvadaḥ sidddhā tv ekārthakalpanā ||</l>
      </lg>
      <lg n="5,4.14" xml:id="v5_4_14">
        <l n="ab">grāhyagrāhakayor aikyaṃ sarvathā pratipādyate |</l>
        <l n="cd">bāhyābhyantararūpaś ca parikalpyo mṛṣeṣyate ||<pb n="194"/></l>
      </lg>
      <lg n="5,4.15" xml:id="v5_4_15">
        <l n="ab">matpakṣe yady api svaccho jñānātmā paramārthataḥ |</l>
        <l n="cd">tathāpy anādau saṃsāre pūrvajñānaprasūtibhiḥ ||</l>
      </lg>
      <lg n="5,4.16" xml:id="v5_4_16">
        <l n="ab">citrābhiś citrahetutvād vāsanābhir upaplavāt |</l>
        <l n="cd">svānurūpyeṇa nīlādi grāhyagrāhakarūṣitam ||</l>
      </lg>
      <lg n="5,4.17" xml:id="v5_4_17">
        <l n="ab">pravibhaktam ivotpannaṃ nānyam artham apekṣate |</l>
        <l n="cd">anyonyahetutā caiva jñānaśaktyor anādikā ||</l>
      </lg>
      <lg n="5,4.18" xml:id="v5_4_18">
        <l n="ab">anekakalpanāyāś ca jyāyasī hy ekakalpanā |</l>
        <l n="cd">śaktimātrasya bhedaś ca vastubhedād viśiṣyate ||<pb n="195"/></l>
      </lg>
      <lg n="5,4.19" xml:id="v5_4_19">
        <l n="ab">tasmād ubhayasiddhatvāj jñānasyākārakalpanā |</l>
        <l n="cd">jyāyasī, bhavatas tv arthaṃ kalpayitvā bhaved iyam ||</l>
      </lg>
      <lg n="5,4.20" xml:id="v5_4_20">
        <l n="ab">tadasiddhāvaśaktatvāt, tenaivaṃ viprakṛṣṭatā |</l>
        <l n="cd">pratyāsannaṃ ca, <pb n="196"/>  sambaddhaṃ grāhyaṃ mama bhaviṣyati ||</l>
      </lg>
      <lg n="5,4.21" xml:id="v5_4_21">
        <l n="ab">itaś cākāravajjñānam, yasmāt tadvat prakāśakam |</l>
        <l n="cd">svayamprakāśahīnasya bāhyasyopāsanaṃ matam ||<pb n="197"/></l>
      </lg>
      <lg n="5,4.22" xml:id="v5_4_22">
        <l n="ab">na cāgrhīte jñānākhye prakāśyo 'rtho 'vadhāryate |</l>
        <l n="cd">tadadhīnaprakāśatvād dīpābhāse yathā ghaṭaḥ ||</l>
      </lg>
      <lg n="5,4.23" xml:id="v5_4_23">
        <l n="ab">utpanneṣv api cārtheṣu prakāśābhāvataḥ kva cit |</l>
        <l n="cd">pratibandhakayogād vā saṃvittir nopajāyate ||</l>
      </lg>
      <lg n="5,4.24" xml:id="v5_4_24">
        <l n="ab">jñānasyotpadyamānasya pratibandho na kaś cana |</l>
        <l n="cd">na cāprakāśarūpatvaṃ yenāsyāgrahaṇaṃ bhavet ||</l>
      </lg>
      <lg n="5,4.25" xml:id="v5_4_25">
        <l n="ab">prāk cārthagrahaṇādiṣṭā tasyotpattis tadaiva ca |</l>
        <l n="cd">saṃvedanaṃ bhaved asya, na cet kālāntare 'pi na ||</l>
      </lg>
      <lg n="5,4.26" xml:id="v5_4_26">
        <l n="ab">kiṃ hi tasya bhaved ūrdhvaṃ prāk ca nāsīn na yena tat |</l>
        <l n="cd">pūrvaṃ gṛhītaṃ paścāt ca gṛhītam iti bhāṣyate ||</l>
      </lg>
      <lg n="5,4.27" xml:id="v5_4_27">
        <l n="ab">jñānāntarasya cotpattiṃ prakāśo na pratīkṣate |</l>
        <l n="cd">tasya tasyāpi cānyena saṃvittāvasthitir bhavet ||<pb n="198"/></l>
      </lg>
      <lg n="5,4.28" xml:id="v5_4_28">
        <l n="ab">jñānapṛṣṭena yo 'py ūrdhvam arthābhāve 'pi |</l>
        <l n="cd">parāmarśo 'rthorūpasya sa kathaṃ vopapadyate ||</l>
      </lg>
      <lg n="5,4.29" xml:id="v5_4_29">
        <l n="ab">tadrūpamārthamālikhya yadi dhīrnopajāyate |</l>
        <l n="cd">bhūtakāle ca yadyarthas tatpūrvaṃ nopalakṣitaḥ ||</l>
      </lg>
      <lg n="5,4.30" xml:id="v5_4_30">
        <l n="ab">vaktāraś cāpi dṛśyante varttamānārthabuddhiṣu |</l>
        <l n="cd">nīlo 'rtho 'yaṃ yato me 'tra tadrūpā jāyate matiḥ ||</l>
      </lg>
      <lg n="5,4.31" xml:id="v5_4_31">
        <l n="ab">tasmāt pūrvagṛhītāsu buddhiṣv arthopalmbhanam |</l>
        <l n="cd">na copalabdhir astīhi nirākārāsu buddhiṣu ||</l>
      </lg>
      <lg n="5,4.32" xml:id="v5_4_32">
        <l n="ab">vivekabuddhyabhāvāc ca, sākārasya ca darśanāt |</l>
        <l n="cd">ākāravattayā bodho jñānasyaiva prasajyate ||</l>
      </lg>
      <lg n="5,4.33" xml:id="v5_4_33">
        <l n="ab">na hy evaṃ kalpanā śakyā nirākārād ito matiḥ |</l>
        <l n="cd">gṛhyate 'rthas tataḥ paścāt sākāraḥ sampratīyate ||<pb n="199"/></l>
      </lg>
      <lg n="5,4.34" xml:id="v5_4_34">
        <l n="ab">ākāravattvabhedo hi jñātvā śakyeta bhāṣitum |</l>
        <l n="cd">prāgbuddhigrahaṇād arthe saṃvittir neti sādhitam ||</l>
      </lg>
      <lg n="5,4.35" xml:id="v5_4_35">
        <l n="ab">na cārthākāra evāyaṃ jñānārūḍhaḥ pratīyate |</l>
        <l n="cd">na hi so 'ntaḥpraveśāya paryāpto nārthahānaye ||</l>
      </lg>
      <lg n="5,4.36" xml:id="v5_4_36">
        <l n="ab">itthambhāve pramāṇaṃ ca tasya vaktuṃ na śakyate |</l>
        <l n="cd">tadīyapratibimbatvam etasmād eva neṣyate ||</l>
      </lg>
      <lg n="5,4.37" xml:id="v5_4_37">
        <l n="ab">niścandre bimbarūpaṃ hi dṛṣṭaṃ yena divā jalam |</l>
        <l n="cd">sa rātrau khe ca taṃ dṛṣṭvā jānāti pratibimbatām ||</l>
      </lg>
      <lg n="5,4.38" xml:id="v5_4_38">
        <l n="ab">vijñāne na kadā cit tu prāṅ nirākāradarśanam |</l>
        <l n="cd">bāhye vākāravattādhīr yenaivaṃ kalpanā bhavet ||</l>
      </lg>
      <lg n="5,4.39" xml:id="v5_4_39">
        <l n="ab">śabdagandharasānāṃ ca kīdṛśī pratibimbatā |</l>
        <l n="cd">jñāne ca gṛhyamāṇasya kathaṃ syād arthadharmatā ||</l>
      </lg>
      <lg n="5,4.40" xml:id="v5_4_40">
        <l n="ab">bāhyābhyantaradeśatvān na cārthajñānayor mithaḥ |</l>
        <l n="cd">samparko 'sti yato mohādavivekamatir bhavet ||<pb n="200"/></l>
      </lg>
      <lg n="5,4.41" xml:id="v5_4_41">
        <l n="ab">asammūḍhasya cādṛṣṭe na sammohaprakalpanā |</l>
        <l n="cd">kalpyamāne 'tha vāpy evaṃ tad dvayor avatiṣṭhate ||</l>
      </lg>
      <lg n="5,4.42" xml:id="v5_4_42">
        <l n="ab">saṃsargadhama ākāras tasmād eva na yujyate |</l>
        <l n="cd">deśabhedād asaṃsargaḥ, mūrāmūrtatayā tathā ||</l>
      </lg>
      <lg n="5,4.43" xml:id="v5_4_43">
        <l n="ab">tailokyena prasaṅgāc ca saṃsargo naikakālatā |</l>
        <l n="cd">na cāpy ārjavataḥ sthānaṃ jñāne nārthasya vidyate ||</l>
      </lg>
      <lg n="5,4.44" xml:id="v5_4_44">
        <l n="ab">sarvathā kalpanāyāṃ ca cakṣuṣāpi rasādayaḥ |</l>
        <l n="cd">gṛhyeran sarvabhāvānāmaṇvākārāś ca tadgatāḥ ||</l>
      </lg>
      <lg n="5,4.45" xml:id="v5_4_45">
        <l n="ab">na cāpi viṣayatvena sthāne saṃsargakalpanā |</l>
        <l n="cd">viṣayatvaṃ hi kīdṛk syāt prāgākāropalambhanāt ||<pb n="201"/></l>
      </lg>
      <lg n="5,4.46" xml:id="v5_4_46">
        <l n="ab">na hy asañcetito bhāvo viṣayatvena kalpyate |</l>
        <l n="cd">viṣayatvāt tadākāra ākārād viṣayaś ca saḥ ||</l>
      </lg>
      <lg n="5,4.47" xml:id="v5_4_47">
        <l n="ab">dvayor ākāranirmuktaṃ sattvaṃ saṃsṛṣṭatā tathā |</l>
        <l n="cd">svarūpataḥ paricchidya vaktum ityādi yujyate ||</l>
      </lg>
      <lg n="5,4.48" xml:id="v5_4_48">
        <l n="ab">na cāpy asyeha sadbhāvaḥ prāg gṛhīto na copari |</l>
        <l n="cd">na hy ākāravinirmuktaṃ grāhyam astīti bhāṣitam ||</l>
      </lg>
      <lg n="5,4.49" xml:id="v5_4_49">
        <l n="ab">tasmād arthena saṃsargo niṣpramāṇaka eva te |</l>
        <l n="cd">jñānavaicitryasiddhyarthaṃ na cāstyarthasya kalpanā ||</l>
      </lg>
      <lg n="5,4.50" xml:id="v5_4_50">
        <l n="ab">tadadhīnaṃ hi vaicitryaṃ kva dṛṣṭaṃ yena kalpyate |</l>
        <l n="cd">nirākāreṇa cotpattir vaicitryākārayoḥ katham ||<pb n="202"/></l>
      </lg>
      <lg n="5,4.51" xml:id="v5_4_51">
        <l n="ab">nirākārāc ca viṣayād buddhyākāro 'tivismayaḥ |</l>
        <l n="cd">smṛtisvapnādibodhe ca syād anākāratā tava ||</l>
      </lg>
      <lg n="5,4.52" xml:id="v5_4_52">
        <l n="ab">na hi tatrārthasaṃsargaḥ kevalā vāsanaiva tu |</l>
        <l n="cd">hetutvenopapanneti saiva jāgraddhiyām api ||</l>
      </lg>
      <lg n="5,4.53" xml:id="v5_4_53">
        <l n="ab">anvayavyatirekābhyām evaṃ jñānasya gamyate |</l>
        <l n="cd">na hi bāhyasya jñānāpeto nidarśyate ||</l>
      </lg>
      <lg n="5,4.54" xml:id="v5_4_54">
        <l n="ab">bāhyāpeto mayā yadvat, <pb n="203"/>  tasmāt saṃsargavāgiyam |</l>
        <l n="cd">nirākāre 'pi vijñāne vāsanāsv eva yujyate ||</l>
      </lg>
      <lg n="5,4.55" xml:id="v5_4_55">
        <l n="ab">dvayor apy eka ākāra ityetasyāpramāṇatā |</l>
        <l n="cd">deśabhedād asaṃsargaḥ, dvayoś cānavadhāraṇāt ||</l>
      </lg>
      <lg n="5,4.56" xml:id="v5_4_56">
        <l n="ab">evam evārthabuddhyoḥ syāt sādṛśyān nāvibhaktatā |</l>
        <l n="cd">bhede jñāte hi sādṛśyaṃ nājñāte syāt khapuṣpavat ||</l>
      </lg>
      <lg n="5,4.57" xml:id="v5_4_57">
        <l n="ab">tathā dvicandramāyādāv anyathārthe vyavasthite |</l>
        <l n="cd">yā syād ākārasaṃvittir nāsāv arthanibandhanā ||</l>
      </lg>
      <lg n="5,4.58" xml:id="v5_4_58">
        <l n="ab">nakṣatraṃ tārakā tiṣyo dārā ityevamādiṣu |</l>
        <l n="cd">naikatrārthe viruddhatvāl liṅgānekatvasambhavaḥ ||<pb n="204"/></l>
      </lg>
      <lg n="5,4.59" xml:id="v5_4_59">
        <l n="ab">parivrāṭkāmukaśunāṃ kuṇapādimatis tathā |</l>
        <l n="cd">dīrghahrasvatvabuddhiś ca hy ekasminn apy apekṣayā ||</l>
      </lg>
      <lg n="5,4.60" xml:id="v5_4_60">
        <l n="ab">ghaṭatvāt pārthavadravyaprameyādimatis tathā |</l>
        <l n="cd">yugapadgrāhakāṇāṃ ca na syād aikātmyavattayā ||</l>
      </lg>
      <lg n="5,4.61" xml:id="v5_4_61">
        <l n="ab">nārthe hy ekatra yugapad viruddhākārasambhavaḥ |</l>
        <l n="cd">pratyayānāṃ tu bhinnatvād bhavec chaktyanusārataḥ ||</l>
      </lg>
      <lg n="5,4.62" xml:id="v5_4_62">
        <l n="ab">nirapekṣaṃ svarūpeṇa tasmāj jñānaṃ yadākṛti |</l>
        <l n="cd">tathārtho na yathārthaṃ tu jñānam utpadyate kva cit ||</l>
      </lg>
      <lg n="5,4.63" xml:id="v5_4_63">
        <l n="ab">itthaṃ vijñānatantratve ko nv arthaṃ kalpayiṣyati |</l>
        <l n="cd">dhīranāropitākārā svātmany evopayokṣyate ||<pb n="205"/></l>
      </lg>
      <lg n="5,4.64" xml:id="v5_4_64">
        <l n="ab">naitad asti, tvayaikaṃ hi grāhyaṃ grāhakam iṣyate |</l>
        <l n="cd">na caikasyaivam ātmatve dṛṣṭāntaḥ kaścid asti te ||</l>
      </lg>
      <lg n="5,4.65" xml:id="v5_4_65">
        <l n="ab">agnyādayo ghaṭādīnāṃ prasiddhā ye prakāśakāḥ |</l>
        <l n="cd">na te prakāśyarūpā hi prakāśasya, anapekṣaṇāt ||</l>
      </lg>
      <lg n="5,4.66" xml:id="v5_4_66">
        <l n="ab">grāhyatvaṃ tu yadā teṣāṃ tadākṣaṃ grāhakaṃ matam |</l>
        <l n="cd">akṣagrahaṇakāle tu grāhikā dhīr bhaviṣyati ||</l>
      </lg>
      <lg n="5,4.67" xml:id="v5_4_67">
        <l n="ab">tasyāṃ tu gṛhyamāṇāyām anyā dhīr grāhikeṣyate |<pb n="206"/></l>
        <l n="cd">nanv ātmā grāhako grāhyo bhavatābhyupagamyate ||</l>
      </lg>
      <lg n="5,4.68" xml:id="v5_4_68">
        <l n="ab">kathañcid dharmarūpeṇa bhinnatvāt pratyayasya tat |</l>
        <l n="cd">grāhakatvaṃ bhavet tatra grāhyaṃ dravyādi cātmanaḥ ||</l>
      </lg>
      <lg n="5,4.69" xml:id="v5_4_69">
        <l n="ab">yas tu nātyantabhedo 'tra kva vāsāv iṣyate mayā |</l>
        <l n="cd">pratyāsattinimittā tu pratyagātmapravarttitā ||</l>
      </lg>
      <lg n="5,4.70" xml:id="v5_4_70">
        <l n="ab">asmatprayogasambhinnā jñānasyaiva tu kartari |</l>
        <l n="cd">bhavantī tatra saṃvittir yujyetāpy ātmakartṛkā ||</l>
      </lg>
      <lg n="5,4.71" xml:id="v5_4_71">
        <l n="ab">na cātra karaṇajñānagrāhakākāravedanam |</l>
        <l n="cd">grāhyatvaṃ yena buddheḥ syād abhinnatve 'pi pūrvavat ||<pb n="207"/></l>
      </lg>
      <lg n="5,4.72" xml:id="v5_4_72">
        <l n="ab">anyarūpāpi saṃvittir yady anyaviṣayeṣyate |</l>
        <l n="cd">jñānākārāpi saṃvittiḥ kasmān nārthasya kalpyate ||</l>
      </lg>
      <lg n="5,4.73" xml:id="v5_4_73">
        <l n="ab">abhinnatvaṃ yadā ceṣṭaṃ grāhyagrāhakavastunoḥ |</l>
        <l n="cd">tadānyatarasaṃvittau dvyākāraṃ grahaṇaṃ bhavet ||</l>
      </lg>
      <lg n="5,4.74" xml:id="v5_4_74">
        <l n="ab">yadā tu grāhyam ākāraṃ nīlādi pratipadyate |</l>
        <l n="cd">na tadā grāhakākārā saṃvittir dṛśyate kva cit ||</l>
      </lg>
      <lg n="5,4.75" xml:id="v5_4_75">
        <l n="ab">tasmād abhinnatā cet syāt tasyāpy anubhavo bhavet |</l>
        <l n="cd">grāhyo vā nānubhūyeta grāhakānanubhūtivat ||</l>
      </lg>
      <lg n="5,4.76" xml:id="v5_4_76">
        <l n="ab">grāhakagrahaṇe 'py evaṃ grāhyasaṃvedanaṃ bhavet |</l>
        <l n="cd">śuddham eva nirākāraṃ grāhakaṃ saṃvidasti hi ||</l>
      </lg>
      <lg n="5,4.77" xml:id="v5_4_77">
        <l n="ab">grāhyād abhinnatāyā ca sā saṃvittir na yujyate |</l>
        <l n="cd">grāhako vā na gṛhyeta tadgrāhyānanubhūtivat ||</l>
      </lg>
      <lg n="5,4.78" xml:id="v5_4_78">
        <l n="ab">yathāvad grāhyasaṃvittau grāhakagrahaṇe 'pi vā |</l>
        <l n="cd">grāhyagrāhakasaṃvittir nāsty eva syād dvayor api ||<pb n="208"/></l>
      </lg>
      <lg n="5,4.79" xml:id="v5_4_79">
        <l n="ab">sa bahirdeśasambaddhaḥ ity anena nirūpyate |</l>
        <l n="cd">grāhyākārasya saṃvittir grāhakānubhavād ṛte ||</l>
      </lg>
      <lg n="5,4.80" xml:id="v5_4_80">
        <l n="ab">paraṃ prati hi sādhyatvad arthasyākārasiddhaye |</l>
        <l n="cd">bahirdeśena sambandho na hetutvāya kalpate ||</l>
      </lg>
      <lg n="5,4.81" xml:id="v5_4_81">
        <l n="ab">tasmād bahir itīhedaṃ niṣkṛṣṭaṃ grāhakāṃśataḥ |</l>
        <l n="cd">saṃvedyaṃ nīlapītādi pratyakṣāder udāhṛtam ||</l>
      </lg>
      <lg n="5,4.82" xml:id="v5_4_82">
        <l n="ab">na pūrvaṃ jñāyate buddhir ityatraitad vadiṣyate |</l>
        <l n="cd">grāhakasyaiva saṃvittir lakṣyate grahaṇe kva cit ||</l>
      </lg>
      <lg n="5,4.83" xml:id="v5_4_83">
        <l n="ab">na smarāmi mayā ko 'pi gṛhīto 'rthas tadeti hi |</l>
        <l n="cd">smaranti grāhakotpādagrāhyarūpavivarjitam ||</l>
      </lg>
      <lg n="5,4.84" xml:id="v5_4_84">
        <l n="ab">tasmād abhinnatāyāṃ ca grāhye 'pi smaraṇaṃ bhavet |</l>
        <l n="cd">grāhakasmṛtinirbhāsāt tatrāpy eṣaiva gṛhyate ||</l>
      </lg>
      <lg n="5,4.85" xml:id="v5_4_85">
        <l n="ab">tadatyantāvinābhāvān naikākāraṃ hi jāyate |<pb n="209"/></l>
        <l n="cd">anvayavyatirekābhyāṃ siddhaivaṃ bhinnatā tayoḥ ||</l>
      </lg>
      <lg n="5,4.86" xml:id="v5_4_86">
        <l n="ab">grāhyāṃśo grāhakāṃśena gṛhyate, grāhakaḥ punaḥ |</l>
        <l n="cd">gṛhyeteti na vaktavyam, grāhakāntaravarjanāt ||</l>
      </lg>
      <lg n="5,4.87" xml:id="v5_4_87">
        <l n="ab">grāhyāṃśenāpy aśaktatvān na tasya grahaṇaṃ bhavet |</l>
        <l n="cd">grāhakatvena caitasya hīyetaiva dvirūpatā ||</l>
      </lg>
      <lg n="5,4.88" xml:id="v5_4_88">
        <l n="ab">grāhake gṛhyamāṇe ca grāhyamātraprasañjanam |</l>
        <l n="cd">na syād ākāra ekaś ced itarasyāpi nāstitā ||</l>
      </lg>
      <lg n="5,4.89" xml:id="v5_4_89">
        <l n="ab">udbhavābhibhavābhyāṃ ca grāhyāgrāhyatvadarśanam |</l>
        <l n="cd">yathā dīpaprabhādīnāṃ rūpamātropalambhanam ||</l>
      </lg>
      <lg n="5,4.90" xml:id="v5_4_90">
        <l n="ab">divā cāgneḥ samīpasthaiḥ sparśa evopalabhyate |</l>
        <l n="cd">gandhavad dravyavṛttau ca gandhasyaivopalambhanam ||</l>
      </lg>
      <lg n="5,4.91" xml:id="v5_4_91">
        <l n="ab">na guṇāntarasaṃvittir yathātrābhibhavāt, tathā |</l>
        <l n="cd">nākārāntarasaṃvittir grāhyagrāhakabuddhiṣu ||<pb n="210"/></l>
      </lg>
      <lg n="5,4.92" xml:id="v5_4_92">
        <l n="ab">grāhyād ananyabhūto 'pi kaś cin naivopalabhyate |</l>
        <l n="cd">nityānityādayo dharmāḥ śabdādigrahaṇe yathā ||</l>
      </lg>
      <lg n="5,4.93" xml:id="v5_4_93">
        <l n="ab">abhedaṃ vābhyupetyāyaṃ prasaṅgo yadi gīyate |</l>
        <l n="cd">ekasmin gṛhyamāṇe 'śe na gṛhyetāparaḥ katham ||</l>
      </lg>
      <lg n="5,4.94" xml:id="v5_4_94">
        <l n="ab">tasmād yat syād yadā yogyaṃ tasyaiva grahaṇaṃ tadā |</l>
        <l n="cd">dvayaṃ ca tvadupanyastaṃ śaktyabhāvān na gṛhyate ||</l>
      </lg>
      <lg n="5,4.95" xml:id="v5_4_95">
        <l n="ab">kuto 'yam ekavastutve yogyāyogyatvasambhavaḥ |</l>
        <l n="cd">udbhavābhibhavātmatvaṃ kathaṃ caikasya kalpitam ||</l>
      </lg>
      <lg n="5,4.96" xml:id="v5_4_96">
        <l n="ab">ekāṃśābhibhave ca syād itarābhibhavo 'pi te |</l>
        <l n="cd">tathā tasyābhibhūtatvād grāhyatvaṃ na ca yujyate ||</l>
      </lg>
      <lg n="5,4.97" xml:id="v5_4_97">
        <l n="ab">ayogyatā vikalpyaivam, dṛṣṭāntā ye 'tra kīrtitāḥ |</l>
        <l n="cd">rūpādibhedāt tatra syād udbhavābhibhavādyapi ||</l>
      </lg>
      <lg n="5,4.98" xml:id="v5_4_98">
        <l n="ab">yadāpy ekāntato bhedo rūpāder na parasparam |</l>
        <l n="cd">tadāpi dravyarūpasya pariṇāmas tathā tathā ||<pb n="211"/></l>
      </lg>
      <lg n="5,4.99" xml:id="v5_4_99">
        <l n="ab">abhinnatve 'pi na grāhyam iti yac cābravīd bhavān |</l>
        <l n="cd">kṛtakatvādidharmāṇāṃ dhībhede 'nanyatā katham ||</l>
      </lg>
      <lg n="5,4.100" xml:id="v5_4_100">
        <l n="ab">na hy anyatpratyayād asti bhinnād grāhyasya bhedakam |</l>
        <l n="cd">na ceyattaiva bhedasya deśato mūrtito 'pi vā ||</l>
      </lg>
      <lg n="5,4.101" xml:id="v5_4_101">
        <l n="ab">kāraṇānāṃ hi sambandhaḥ kāryaiḥ kṛtakocyate |</l>
        <l n="cd">vibhāgo 'vayavānāṃ ca bhavet kva cid anityatā ||</l>
      </lg>
      <lg n="5,4.102" xml:id="v5_4_102">
        <l n="ab">buddhyāder ātmarūpādisthānaṃ nāśitvam ucyate |</l>
        <l n="cd">nityatvaṃ sarvadā sattā, vastutvaṃ saiva kīrtyate ||</l>
      </lg>
      <lg n="5,4.103" xml:id="v5_4_103">
        <l n="ab">pramāṇajñānasambandhaḥ prameyajñeyatocyate |<pb n="212"/></l>
        <l n="cd">sarvatra cātra bhinnatvam asti kena cid ātmanā ||</l>
      </lg>
      <lg n="5,4.104" xml:id="v5_4_104">
        <l n="ab">tasmād yathaiva rūpāder deśabhedādibhir vinā |</l>
        <l n="cd">buddhibhedena bhedo 'sti tathaivātra pratīyatām ||</l>
      </lg>
      <lg n="5,4.105" xml:id="v5_4_105">
        <l n="ab">atyantabhinnatāsmābhir naiva kasya cid iṣyate |</l>
        <l n="cd">sarvaṃ hi vasturūpeṇa bhidyate na parasparam ||</l>
      </lg>
      <lg n="5,4.106" xml:id="v5_4_106">
        <l n="ab">sarvaṃ ca kṛtakatvādi kriyāhetvādyapekṣayā |</l>
        <l n="cd">gṛhyate tadasaṃvittāvabhede 'pi na gṛhyate ||</l>
      </lg>
      <lg n="5,4.107" xml:id="v5_4_107">
        <l n="ab">jñāne naivaṃvidho bhedo nāpekṣānyatra vidyate |</l>
        <l n="cd">paraspareṇa cāpekṣā syāc cet, sannihitaś ca saḥ ||</l>
      </lg>
      <lg n="5,4.108" xml:id="v5_4_108">
        <l n="ab">nanu grāhakam ityevaṃ grāhyam ity api vā matiḥ |</l>
        <l n="cd">nīlādigrahaṇe nāstīty apekṣā katham ucyate ||<pb n="213"/></l>
      </lg>
      <lg n="5,4.109" xml:id="v5_4_109">
        <l n="ab">mā bhūd evaṃ tathāpy atra dvyākāre grahaṇaṃ bhavet |</l>
        <l n="cd">evaṃ cāgṛhyamāṇe vā jñāne dvyākāratā katham ||</l>
      </lg>
      <lg n="5,4.110" xml:id="v5_4_110">
        <l n="ab">uttarottaravijñānaviśeṣād yā prakalpyate |</l>
        <l n="cd">grāhakākārasaṃvittiḥ smaraṇāc cānumānikī ||</l>
      </lg>
      <lg n="5,4.111" xml:id="v5_4_111">
        <l n="ab">ekākāraṃ kila jñānaṃ prathamaṃ yadi kalpyate |</l>
        <l n="cd">tatas tadviṣayāpy anyā tadrūpaiva matir bhavet ||</l>
      </lg>
      <lg n="5,4.112" xml:id="v5_4_112">
        <l n="ab">ghaṭavijñānatajjñānaviśeṣo 'to na sidhyati |</l>
        <l n="cd">grāhakākārasaṃvittau tv ākārapracayo bhavet ||</l>
      </lg>
      <lg n="5,4.113" xml:id="v5_4_113">
        <l n="ab">jāyate pūrvavijñānaṃ dvyākāraṃ yatra tat punaḥ |</l>
        <l n="cd">tasyātmīyaś ca pūrvau ca viṣayasthāvupaplutau ||<pb n="214"/></l>
      </lg>
      <lg n="5,4.114" xml:id="v5_4_114">
        <l n="ab">preṣv ākāravṛddhyaivaṃ pūrvebhyo bhinnatā, tathā |</l>
        <l n="cd">grāhyavat smaraṇāt paścāt saṃvittau grāhakaḥ purā ||</l>
      </lg>
      <lg n="5,4.115" xml:id="v5_4_115">
        <l n="ab">na tāvad evamākārān paśyāmaḥ pracayānvitān |</l>
        <l n="cd">viṣayavyapadeśāc ca narte jñānanirūpaṇam ||</l>
      </lg>
      <lg n="5,4.116" xml:id="v5_4_116">
        <l n="ab">tasmāj jñānātmanaikatve grāhyabhedanibandhaḥ |</l>
        <l n="cd">saṃvittibhedaḥ siddho 'tra kimākārāntareṇa naḥ ||</l>
      </lg>
      <lg n="5,4.117" xml:id="v5_4_117">
        <l n="ab">nirākāratasāmye 'pi yathākāravatāṃ dhruvam |</l>
        <l n="cd">bhedaḥ svābhāvikas tadvajjñānānāṃ kiṃ na sidhyati ||<pb n="215"/></l>
      </lg>
      <lg n="5,4.118" xml:id="v5_4_118">
        <l n="ab">smṛter uttarakālaṃ cetyetanmithyaiva gīyate |</l>
        <l n="cd">tadaiva hy asya saṃvittir arthāpattyopajāyate ||</l>
      </lg>
      <lg n="5,4.119" xml:id="v5_4_119">
        <l n="ab">gṛhītam eva yac coktaṃ tadabhedāt, na tad, yataḥ |</l>
        <l n="cd">nāsmabhir vākyavṛttes tvaṃ nimittam anuyujyase ||</l>
      </lg>
      <lg n="5,4.120" xml:id="v5_4_120">
        <l n="ab">grāhyagrāhakataivāsya kena cin nopalabhyate |</l>
        <l n="cd">pratyakṣajñānapakṣe ca naiṣā syād ānumānikī ||</l>
      </lg>
      <lg n="5,4.121" xml:id="v5_4_121">
        <l n="ab">ekākāre ca vijñāne yady anyo 'py atra kalpyate |</l>
        <l n="cd">sahasrākārataikasya kasmān na parikalpyate ||</l>
      </lg>
      <lg n="5,4.122" xml:id="v5_4_122">
        <l n="ab">grāhyagrāhakayor bhedo nanv asty eva parasparam |</l>
        <l n="cd">siddho naḥ pakṣa evaṃ syāt, <pb n="216"/>  na, jñānatvād abhedataḥ ||</l>
      </lg>
      <lg n="5,4.123" xml:id="v5_4_123">
        <l n="ab">bhinnābhinnatvam ekasya kuto 'tra parikalpitam |</l>
        <l n="cd">tvayā sāṃkhyamatenaivam uktvā buddhasya śāsanam ||</l>
      </lg>
      <lg n="5,4.124" xml:id="v5_4_124">
        <l n="ab">ekaṃ ced grāhakaṃ grāhyaṃ kuto bhinnatvavāgiyam |</l>
        <l n="cd">bhinnaṃ cet katham ucyeta tasyaikatvaṃ punas tvayā ||</l>
      </lg>
      <lg n="5,4.125" xml:id="v5_4_125">
        <l n="ab">ekajñānād ananyatvād grāhyagrāhakayor mithaḥ |</l>
        <l n="cd">ekatvena bhavej jñānaṃ grāhyaṃ grākam eva vā ||</l>
      </lg>
      <lg n="5,4.126" xml:id="v5_4_126">
        <l n="ab">tatra cānyatarāpāye dvitīyāpāyataḥ punaḥ |</l>
        <l n="cd">jñānasyāṃśadvayāsattvān naiḥsvābhāvyād abhāvatā ||</l>
      </lg>
      <lg n="5,4.127" xml:id="v5_4_127">
        <l n="ab">bhinnābhyāṃ vāpy abhinnatvād bhedo jñānātmano bhavet |</l>
        <l n="cd">tatsvātmanaḥ, tataś caivaṃ siddhaṃ vastudvayaṃ hi naḥ ||</l>
      </lg>
      <lg n="5,4.128" xml:id="v5_4_128">
        <l n="ab">tayoś ca yadi saṃjñeyaṃ jñānam ity astv arthāpi vā |</l>
        <l n="cd">jñānaṃ jñāyata ityartho dhīrbhāve karaṇe 'pi vā ||</l>
      </lg>
      <lg n="5,4.129" xml:id="v5_4_129">
        <l n="ab">sarvathā vastubhedo naḥ siddhaḥ śabdo yathāruci |</l>
        <l n="cd">pravartatāṃ na nas tatra kācid vipratipannatā ||<pb n="217"/></l>
      </lg>
      <lg n="5,4.130" xml:id="v5_4_130">
        <l n="ab">atha saty api bhinnatve grāhyaṃ jñānāntaraṃ bhavet |</l>
        <l n="cd">jñānatve tasya kā yuktiḥ, pūrvoktā yadi seṣyate ||</l>
      </lg>
      <lg n="5,4.131" xml:id="v5_4_131">
        <l n="ab">jñānaṃ jñānam itīdaṃ tu na dvayor anuvartate |</l>
        <l n="cd">vyatiriktaṃ ca sāmānyaṃ tvayā nābhyupagamyate ||</l>
      </lg>
      <lg n="5,4.132" xml:id="v5_4_132">
        <l n="ab">vyatireke tayor jñānān na jñānātmakatā bhavet |</l>
        <l n="cd">tadrūparahitatve ca jñānābhāvaḥ prasajyate ||</l>
      </lg>
      <lg n="5,4.133" xml:id="v5_4_133">
        <l n="ab">tābhyāṃ ca tasya sambandhe pratyekaṃ vyatiṣajya ca |</l>
        <l n="cd">bhedasāvayavatvādi doṣo vaiśeṣikādivat ||</l>
      </lg>
      <lg n="5,4.134" xml:id="v5_4_134">
        <l n="ab">yathā hi teṣāṃ jātyādau doṣā hy uktāḥ parair amī |</l>
        <l n="cd">tathaivaiṣāṃ prasajyante bhinnābhinnārthasaṅgatau ||</l>
      </lg>
      <lg n="5,4.135" xml:id="v5_4_135">
        <l n="ab">tābhyām avyatireke vā bhedaḥ pūrvokta eva te |<pb n="218"/></l>
        <l n="cd">sādṛśyāpohasāmānyakalpanā vārayiṣyate ||</l>
      </lg>
      <lg n="5,4.136" xml:id="v5_4_136">
        <l n="ab">vastvantarasya cābhāvāt tvayāpoho 'pi duṣkaraḥ |</l>
        <l n="cd">nājñānaṃ nāma kiñ cit syād apohyaṃ jñānavādinaḥ ||</l>
      </lg>
      <lg n="5,4.137" xml:id="v5_4_137">
        <l n="ab">apoho na hy abhāvasya kathañ cid upapadyate |</l>
        <l n="cd">vastvantaram abhāvaḥ syād, apohyatvāc ca vastutā ||</l>
      </lg>
      <lg n="5,4.138" xml:id="v5_4_138">
        <l n="ab">tenājñānanivṛttau hi jñāne 'nyārtha prasajyate |</l>
        <l n="cd">kalpitaṃ syād apohyaṃ cet, nātyantāsatyakalpanā ||</l>
      </lg>
      <lg n="5,4.139" xml:id="v5_4_139">
        <l n="ab">buddhir ajñānanirbhāsā tavājñānaṃ prakalitam |</l>
        <l n="cd">tataś ca jñānam evaikam apohyatvena sammatam ||<pb n="219"/></l>
      </lg>
      <lg n="5,4.140" xml:id="v5_4_140">
        <l n="ab">na cātmāpoha evāsti kva cit sāmānyakalpane |</l>
        <l n="cd">vṛkṣasya na hy apohyatvaṃ vṛkṣeṇaiva kadā cana ||</l>
      </lg>
      <lg n="5,4.141" xml:id="v5_4_141">
        <l n="ab">apohye caiva vijñāne jñānatvaṃ na bhavet tava |</l>
        <l n="cd">vṛkṣatvaṃ na hy apohyeṣu kalaśādiṣu yujyate ||</l>
      </lg>
      <lg n="5,4.142" xml:id="v5_4_142">
        <l n="ab">tataś cājñānam evārtha ity abhinnārthatā bhavet |</l>
        <l n="cd">ajñānapratyayaś cāyaṃ kimālambana iṣyate ||</l>
      </lg>
      <lg n="5,4.143" xml:id="v5_4_143">
        <l n="ab">na tāvaj jñānanirmuktam ajñānaṃ grāhyam asti te |</l>
        <l n="cd">na ca vastu niṣiddhaṃ tadabhāvaḥ kiṃ na gṛhyate ||</l>
      </lg>
      <lg n="5,4.144" xml:id="v5_4_144">
        <l n="ab">bhāvo na gṛhyate yena tasyābhāveṣu kā kathā |</l>
        <l n="cd">svāṃśaparyavasānaṃ ca tulyam atrāpi kāraṇam ||</l>
      </lg>
      <lg n="5,4.145" xml:id="v5_4_145">
        <l n="ab">tena jñānāntaraṃ vā syād grāhyam ātmāṃśa eva vā |</l>
        <l n="cd">svarūpaviparītaṃ ca kathaṃ grāhyaṃ pratīyate ||<pb n="220"/></l>
      </lg>
      <lg n="5,4.146" xml:id="v5_4_146">
        <l n="ab">yathoṣṇe 'nuṣṇadhīr nāsti, jñāne 'py ajñānadhīs tathā |</l>
        <l n="cd">tena na jñānamātratve syād apohyaṃ kathañ cana ||</l>
      </lg>
      <lg n="5,4.147" xml:id="v5_4_147">
        <l n="ab">grāhyagrāhakayoś cāto na jñānātmasamānatā |</l>
        <l n="cd">tasmād anyataratredaṃ jñānatvaṃ sampratīyate ||</l>
      </lg>
      <lg n="5,4.148" xml:id="v5_4_148">
        <l n="ab">tatrāpy ubhayasiddhatvād grāhakasyeti gamyate |</l>
        <l n="cd">vastubhede prasiddhe ca vyapadeśo yathāruci ||</l>
      </lg>
      <lg n="5,4.149" xml:id="v5_4_149">
        <l n="ab">jñānam astūbhayaṃ vārtho grāhako vārtha ucyatām |</l>
        <l n="cd">buddhyor ayugapadbhāvān na dvayor mayamānatā ||</l>
      </lg>
      <lg n="5,4.150" xml:id="v5_4_150">
        <l n="ab">kṣaṇikā hītyanenoktam, <pb n="221"/>  artho hy ekaḥ prasajyate |</l>
        <l n="cd">anyonyanirapekṣatvād yugapac cāpi janmani ||</l>
      </lg>
      <lg n="5,4.151" xml:id="v5_4_151">
        <l n="ab">mānameyatvāstitvam, kriyākārakavarjanāt |</l>
        <l n="cd">arthavijñānayor atra yā mitiṃ prati saṅgatiḥ ||</l>
      </lg>
      <lg n="5,4.152" xml:id="v5_4_152">
        <l n="ab">kāryakāraṇabhāvo 'yam, nānyatraivaṃ ca dṛśyate |</l>
        <l n="cd">niyamaś ca na labhyeta savyadakṣiṇaśṛṅgavat ||</l>
      </lg>
      <lg n="5,4.153" xml:id="v5_4_153">
        <l n="ab">idaṃ kāryam ayaṃ hetuḥ, dvayaṃ na, <pb n="222"/>  anyonyasaṃśrayāt |</l>
        <l n="cd">tadbhāvabhāvitāmātraṃ hetuḥ kair naiva varṇyate ||</l>
      </lg>
      <lg n="5,4.154" xml:id="v5_4_154">
        <l n="ab">paurvāparyavinirmuktaṃ kāryakāraṇalakṣaṇam |</l>
        <l n="cd">gavāśvasya yathā nāsti paurvāparye 'pi tat tathā ||</l>
      </lg>
      <lg n="5,4.155" xml:id="v5_4_155">
        <l n="ab">yugapajjāyamāne 'pi santatyantaraje kṣaṇe |</l>
        <l n="cd">rūpādiṣu ghaṭe yadvat, tasmāt pūrvam avasthite ||</l>
      </lg>
      <lg n="5,4.156" xml:id="v5_4_156">
        <l n="ab">yo yasmāj jāyate paścāt sa tatkāryam itīṣyate |</l>
        <l n="cd">hetuhetumatāṃ siddhaṃ yaugapadyanidarśanam ||</l>
      </lg>
      <lg n="5,4.157" xml:id="v5_4_157">
        <l n="ab">yat pradīpaprabhādyuktaṃ sūkṣamaḥ kālo 'sti tatra naḥ |</l>
        <l n="cd">durlakṣas tu yathā vedhaḥ padmapattraśate tathā ||</l>
      </lg>
      <lg n="5,4.158" xml:id="v5_4_158">
        <l n="ab">bhāgayor yaugapadyena tathaiva syān nirākriyā |<pb n="223"/></l>
        <l n="cd">na ca śaktyarpaṇadvāraṃ krameṇālambanaṃ bhavet ||</l>
      </lg>
      <lg n="5,4.159" xml:id="v5_4_159">
        <l n="ab">grāhyaṃ tadā hy atītaṃ syāt, tadrūpyaṃ cāpramāṇakam |</l>
        <l n="cd">atītvānuviddho hi smṛtyā grāhyo 'nubhūyate ||</l>
      </lg>
      <lg n="5,4.160" xml:id="v5_4_160">
        <l n="ab">tadvad eva bhaved atra, svapne na syāt, viparyayāt |</l>
        <l n="cd">tatra hy avartamāno 'pi gṛhyate vartamānavat ||</l>
      </lg>
      <lg n="5,4.161" xml:id="v5_4_161">
        <l n="ab">bādhajñānād idaṃ bhrāntam, na tv atraivaṃ viparyayaḥ |</l>
        <l n="cd">tasmāt pratyakṣabuddhīnāṃ nātito viṣayo bhavet ||</l>
      </lg>
      <lg n="5,4.162" xml:id="v5_4_162">
        <l n="ab">atītatvād yathaivāsāṃ vṛtto janmāntareṣu yaḥ |</l>
        <l n="cd">tadrūpatvena vā jñānaṃ hetur bhāvivad ucyate ||<pb n="224"/></l>
      </lg>
      <lg n="5,4.163" xml:id="v5_4_163">
        <l n="ab">atītatve 'pi nārtho 'yaṃ dhr eṣety atra kā pramā |</l>
        <l n="cd">atītaṃ yac ca vijñānaṃ grāhyatvena prakalpitam ||</l>
      </lg>
      <lg n="5,4.164" xml:id="v5_4_164">
        <l n="ab">tasmād grāhakarūpaṃ vā grāhyaṃ vobhayathāpi vā |</l>
        <l n="cd">grāhyākāratvamātre syād arthaḥ śabdāntareṇa te ||</l>
      </lg>
      <lg n="5,4.165" xml:id="v5_4_165">
        <l n="ab">svakāle cāpy asaṃvitter na syāc chaktyarpaṇaṃ tataḥ |</l>
        <l n="cd">yathaivānāgatāj jñānāt santatyantarajād api ||</l>
      </lg>
      <lg n="5,4.166" xml:id="v5_4_166">
        <l n="ab">dṛḍhatvenāpy avijñātāt tathotpannād vinaśyataḥ |</l>
        <l n="cd">kevalagrāhakatve tu viṣayatvaṃ na yujyate ||</l>
      </lg>
      <lg n="5,4.167" xml:id="v5_4_167">
        <l n="ab">kimapekṣya ca tasyedaṃ grāhakatvaṃ prakalpyate |</l>
        <l n="cd">dvyākāratā nirastaiva, <pb n="225"/>  saṃvedyeta tadaiva ca ||</l>
      </lg>
      <lg n="5,4.168" xml:id="v5_4_168">
        <l n="ab">tataś cottaravijñānaṃ na pratīkṣeta bodhakam |</l>
        <l n="cd">dvyākārakalpanāyāṃ ca parasyātmāṃśa eva te ||</l>
      </lg>
      <lg n="5,4.169" xml:id="v5_4_169">
        <l n="ab">pramāparyavasānena nātīto viṣayo bhavet |</l>
        <l n="cd">pūrvagrāhyasarūpatve grāhakatvaṃ prahīyate ||</l>
      </lg>
      <lg n="5,4.170" xml:id="v5_4_170">
        <l n="ab">grāhakākāramātre syād viṣayo nāsarūpataḥ |</l>
        <l n="cd">na ca śaktyarpaṇasyātra vyāpāra upalabhyate ||</l>
      </lg>
      <lg n="5,4.171" xml:id="v5_4_171">
        <l n="ab">śaktyarpaṇasya cābhāvo yuṣmatpakṣe prasādhitaḥ |</l>
        <l n="cd">santānāntaravac caiṣāṃ niṣedhyā hetusādhyatā ||</l>
      </lg>
      <lg n="5,4.172" xml:id="v5_4_172">
        <l n="ab">vāsyavāsakabhāvaś ca jñānatvād ekasantatau |</l>
        <l n="cd">tasmād yadbhāsakaṃ rūpaṃ tadgrāhyāt tasya bhinnatā ||</l>
      </lg>
      <lg n="5,4.173" xml:id="v5_4_173">
        <l n="ab">tatsaṃvittāv asaṃvitte rasādigrāhakaṃ yathā |</l>
        <l n="cd">grāhyaṃ tadgrāhakāc caiva tatparāmṛśatā yataḥ ||</l>
      </lg>
      <lg n="5,4.174" xml:id="v5_4_174">
        <l n="ab">na parāmṛśyate 'vaśyaṃ rasādigrāhakaṃ yathā |<pb n="226"/></l>
        <l n="cd">dvayaṃ paraspareṇaivaṃ bhinnaṃ sādhyaṃ rasādivat ||</l>
      </lg>
      <lg n="5,4.175" xml:id="v5_4_175">
        <l n="ab">aikarūpyeṇa cājñānāt santānāntarabuddhivat |</l>
        <l n="cd">jñānaṃ svāṃśaṃ na gṛhṇāti jñānotpatteḥ svaśaktivat ||</l>
      </lg>
      <lg n="5,4.176" xml:id="v5_4_176">
        <l n="ab">grāhyatvapratiṣedhaś ca dvayahīnā hi vāsate |</l>
        <l n="cd">caitrajñānaṃ tadudbhūtajñānāṃśagrāhyabodhakam ||</l>
      </lg>
      <lg n="5,4.177" xml:id="v5_4_177">
        <l n="ab">jñānatvān na bhaved yadvat tasya dehāntarodbhavam |</l>
        <l n="cd">etayaiva diśā vācyā śaktidvayanirākriyā ||</l>
      </lg>
      <lg n="5,4.178" xml:id="v5_4_178">
        <l n="ab">pramāṇāntarasiddhatvād anyatrānekaśaktitā |</l>
        <l n="cd">na tv atra kāraṇaṃ tādṛk śaktibhedakṛdasti te ||<pb n="227"/></l>
      </lg>
      <lg n="5,4.179" xml:id="v5_4_179">
        <l n="ab">tasmād ubhayasiddhatvāl lāghavād yaḥ parigrahaḥ |</l>
        <l n="cd">upāyatvāc ca yat tasya pūrvagrahaṇakalpanam ||</l>
      </lg>
      <lg n="5,4.180" xml:id="v5_4_180">
        <l n="ab">cakṣuradīndriyair atra tadanaikāntikaṃ bhavet |</l>
        <l n="cd">yad apy apratibaddhatvād utpattau gṛhyatām iti ||</l>
      </lg>
      <lg n="5,4.181" xml:id="v5_4_181">
        <l n="ab">tatrātmanā na śaktyaṃ tannānyotpattis tadasti vā |</l>
        <l n="cd">tenaitat kāraṇābhāvāt tadānīṃ nānubhūyate ||</l>
      </lg>
      <lg n="5,4.182" xml:id="v5_4_182">
        <l n="ab">nānyathā hy arthasadbhāvo dṛṣṭaḥ sannupapadyate |</l>
        <l n="cd">jñānaṃ cen netyataḥ paścāt pramāṇam upajāyate ||<pb n="228"/></l>
      </lg>
      <lg n="5,4.183" xml:id="v5_4_183">
        <l n="ab">na cāpy apratibandhena kevalena graho bhavet |</l>
        <l n="cd">viśiṣṭakāraṇābhāve 'py artho naivānubhūyate ||</l>
      </lg>
      <lg n="5,4.184" xml:id="v5_4_184">
        <l n="ab">vyāpṛtaṃ cārthasaṃvittau jñānaṃ nātmānamṛcchati |<pb n="229"/></l>
        <l n="cd">tena prakāśakatve 'pi bodhāyānyat pratīkṣyate ||</l>
      </lg>
      <lg n="5,4.185" xml:id="v5_4_185">
        <l n="ab">īdṛśaṃ vā prakāśatvaṃ tasyārthānubhavātmakam |</l>
        <l n="cd">na cātmānubhavo 'sty asyetyātmano na prakāśakam ||</l>
      </lg>
      <lg n="5,4.186" xml:id="v5_4_186">
        <l n="ab">sati prakāśakatve ca vyavasthā dṛśyate yathā |</l>
        <l n="cd">rūpādau cakṣurādīnāṃ tathātrāpi bhaviṣyati ||</l>
      </lg>
      <lg n="5,4.187" xml:id="v5_4_187">
        <l n="ab">prakāśakatvaṃ bāhye 'rthe śaktyabhāvāt tu nātmani |</l>
        <l n="cd">anyena vānubhāve 'sāv anavasthā prasajyate ||</l>
      </lg>
      <lg n="5,4.188" xml:id="v5_4_188">
        <l n="ab">tatra tatra smṛtiṃ dṛṣṭvā sarvānubhavakalpanā |</l>
        <l n="cd">ekena tv anubhūtatve sarvaṃ tatraiva sambhavet ||</l>
      </lg>
      <lg n="5,4.189" xml:id="v5_4_189">
        <l n="ab">tatrāpi smṛtir ity etan na lokānumataṃ vacaḥ |</l>
        <l n="cd">na hi vijñānasantānaṃ kaś cit smarati laukikaḥ ||<pb n="230"/></l>
      </lg>
      <lg n="5,4.190" xml:id="v5_4_190">
        <l n="ab">ghaṭādāv agṛhīte 'rthe yadi tāvad anantaram |</l>
        <l n="cd">arthāpattyāv abudhyante vijñānāni punaḥ punaḥ ||</l>
      </lg>
      <lg n="5,4.191" xml:id="v5_4_191">
        <l n="ab">yāvacchramaṃ tataḥ paścāt tāvatyeva smariṣyati |</l>
        <l n="cd">tadā tv akalpite 'py evaṃ smṛtivarndhyāsutādivat ||</l>
      </lg>
      <lg n="5,4.192" xml:id="v5_4_192">
        <l n="ab">smṛtibhrāntaś ca yāpy atra paścāj jñāneṣu jāyate |</l>
        <l n="cd">tadaivārthasmṛter eṣāṃ tajñānādipramāṇatā ||</l>
      </lg>
      <lg n="5,4.193" xml:id="v5_4_193">
        <l n="ab">yāvacchramaṃ ca tadbuddhis tatprabandhe mahaty api |</l>
        <l n="cd">śramād rucyānyasamparkād vicchedo viṣayeṣv iva ||<pb n="231"/></l>
      </lg>
      <lg n="5,4.194" xml:id="v5_4_194">
        <l n="ab">tatrāpi smṛtir ity eṣāṃ prathame pratyaye yadi |</l>
        <l n="cd">tanmātragrahaṇād evaṃ nānavasthā prasajyate ||</l>
      </lg>
      <lg n="5,4.195" xml:id="v5_4_195">
        <l n="ab">smaraṇaṃ tv atha sarveṣu tatsiddhyai grahaṇaṃ tathā |</l>
        <l n="cd">pramāṇavattvād āyātaḥ pravāhaḥ kena vāryate ||</l>
      </lg>
      <lg n="5,4.196" xml:id="v5_4_196">
        <l n="ab">atha tānyādyavijñānaviṣayāṇīti kalpyate |</l>
        <l n="cd">nottarottarabuddhīnāṃ viśeṣa upapadyate ||</l>
      </lg>
      <lg n="5,4.197" xml:id="v5_4_197">
        <l n="ab">vijñānaviṣayatvaṃ ca yasya sarvāsu buddhiṣu |</l>
        <l n="cd">ghaṭavijñāna tajñānaviśeṣas tena durlabhaḥ ||</l>
      </lg>
      <lg n="5,4.198" xml:id="v5_4_198">
        <l n="ab">smaran yathaiva vijñānaṃ nirākāraṃ smaratyayam |</l>
        <l n="cd">tathā smaran gṛhītārthaṃ nirākāratayā smaret ||</l>
      </lg>
      <lg n="5,4.199" xml:id="v5_4_199">
        <l n="ab">jñānapṛṣṭena yo 'py ūrdhvaṃ parāmarśo bhavaty asau |</l>
        <l n="cd">tasyārtheṣv abhyupāyatvān na tu grāhyatvakāritaḥ ||<pb n="232"/></l>
      </lg>
      <lg n="5,4.200" xml:id="v5_4_200">
        <l n="ab">pratyāsannatvasambandhau grāhyatvāsambhavāc cyutau |</l>
        <l n="cd">viṣayatvena vāpy etau staḥ kiṃ deśāvibhāgataḥ ||</l>
      </lg>
      <lg n="5,4.201" xml:id="v5_4_201">
        <l n="ab">arthākārasya yo 'py ukto mithyājñāneṣv asambhavaḥ |</l>
        <l n="cd">dośakālānyathāmātrasambhavaḥ keṣu cit kṛtaḥ ||</l>
      </lg>
      <lg n="5,4.202" xml:id="v5_4_202">
        <l n="ab">pratyakṣād anyavijñānam atītānāgatair api |</l>
        <l n="cd">janyate 'rthe bhavantīṣu vāsanāsvasatīṣu vā ||</l>
      </lg>
      <lg n="5,4.203" xml:id="v5_4_203">
        <l n="ab">yaḥ punar nānubhūto 'rtho na vāpy anubhaviṣyate |</l>
        <l n="cd">vāsanābhāvatas tatra tavāpy anubhavaḥ katham ||<pb n="233"/></l>
      </lg>
      <lg n="5,4.204" xml:id="v5_4_204">
        <l n="ab">vināpi vāsanātaś ced buddhir utpadyate tataḥ |</l>
        <l n="cd">vāsanāyā nimittatvam abhyupetaṃ virudhyate ||</l>
      </lg>
      <lg n="5,4.205" xml:id="v5_4_205">
        <l n="ab">vāsanā ced bhavet tatra sā ca saṃvittipūrvikā |</l>
        <l n="cd">tathā sati ca pūrvatra gṛhītaḥ kvāpy asau dhruvam ||</l>
      </lg>
      <lg n="5,4.206" xml:id="v5_4_206">
        <l n="ab">evaṃ ca naiva vaktavyam atyantābhavanaṃ kva cit |</l>
        <l n="cd">anyathānupapatyā hi siddhā janmāntare 'stitā ||</l>
      </lg>
      <lg n="5,4.207" xml:id="v5_4_207">
        <l n="ab">duṣṭatvena ca vijñānam anyathāpi vyavasthitam |</l>
        <l n="cd">pṛthivyādiṣu gṛhṇīyād ākāraṃ tannibandhanam ||</l>
      </lg>
      <lg n="5,4.208" xml:id="v5_4_208">
        <l n="ab">tānyapāsya tu naivārthe kva cid ākārakalpanā |</l>
        <l n="cd">na jñānaṃ hy anavaṣṭambham ātmānaṃ labdhum arhati ||<pb n="234"/></l>
      </lg>
      <lg n="5,4.209" xml:id="v5_4_209">
        <l n="ab">vijñānasyaiva vā kāryaṃ yady eṣo 'nye ca kalpitāḥ |</l>
        <l n="cd">viśeṣaḥ ko 'tra yenāyam atyantāsannitīṣyate ||</l>
      </lg>
      <lg n="5,4.210" xml:id="v5_4_210">
        <l n="ab">tasmād bhrāntir api tv eṣāṃ kalpayantyartham eva naḥ |</l>
        <l n="cd">kalpayatyanyathā santaṃ na tv ātmānaṃ vyavasyati ||</l>
      </lg>
      <lg n="5,4.211" xml:id="v5_4_211">
        <l n="ab">tataś ca bādhakajñānād vācoyuktir iyaṃ bhavet |</l>
        <l n="cd">arthe 'nyathāpi saty eṣa dhiyākāraḥ pratīyate ||</l>
      </lg>
      <lg n="5,4.212" xml:id="v5_4_212">
        <l n="ab">dvicandrādimatiṣv evam, tārakādimatau tathā |</l>
        <l n="cd">strītvādyanyatra dṛṣṭaṃ syāt, kathañ cid veha sambhavet ||<pb n="235"/></l>
      </lg>
      <lg n="5,4.213" xml:id="v5_4_213">
        <l n="ab">śabdamātrapratīyā vā, dṛṣṭair vā kaiś cid iṅganāt |</l>
        <l n="cd">saṃstyānaprasavasthānair yathā pātañjale mate ||</l>
      </lg>
      <lg n="5,4.214" xml:id="v5_4_214">
        <l n="ab">tena liṅgatrayasyātra sadbhāvaḥ syāt pramāṇavān |</l>
        <l n="cd">apekṣābhedataś cātra virodho 'pi na vidyate ||</l>
      </lg>
      <lg n="5,4.215" xml:id="v5_4_215">
        <l n="ab">kuṇapādimatau caivaṃ sārvarūpye vyavasthite |</l>
        <l n="cd">vāsanāḥ sahakāriṇyo vyavasthākāradarśane ||<pb n="236"/></l>
      </lg>
      <lg n="5,4.216" xml:id="v5_4_216">
        <l n="ab">svapratyayānukāro hi bahvākāreṣu vastuṣu |</l>
        <l n="cd">nirdhāraṇe bhaved dhetur nāpūrvākārakalpane ||</l>
      </lg>
      <lg n="5,4.217" xml:id="v5_4_217">
        <l n="ab">tathā dīrghaghaṭatvādau bhinnāpekṣānibandhanā |</l>
        <l n="cd">ākārabhedasampattir aviruddhā bhaviṣyati ||</l>
      </lg>
      <lg n="5,4.218" xml:id="v5_4_218">
        <l n="ab">nānekākārasaṃvitter nirākāratvakalpanā |</l>
        <l n="cd">yuktā, pratītibhedāt tu bahvākāratvasambhavaḥ ||</l>
      </lg>
      <lg n="5,4.219" xml:id="v5_4_219">
        <l n="ab">saṃvitteś ca viruddhānām ekasminn api sambhavaḥ |</l>
        <l n="cd">ekākāraṃ bhaved ekam iti neśvarabhāṣitam ||</l>
      </lg>
      <lg n="5,4.220" xml:id="v5_4_220">
        <l n="ab">tathaiva tadupetavyaṃ yad yathaivopalabhyate |</l>
        <l n="cd">na cāpy aikāntikaṃ tasya syād ekatvaṃ ca vastunaḥ ||<pb n="237"/></l>
      </lg>
      <lg n="5,4.221" xml:id="v5_4_221">
        <l n="ab">tasmād deśādisadbhāvanimittaiḥ pratyayaiḥ pṛthak |</l>
        <l n="cd">vastvākārāḥ pratīyerann udbhavābhibhavātmakāḥ ||</l>
      </lg>
      <lg n="5,4.222" xml:id="v5_4_222">
        <l n="ab">yugapadgrāhāṇāṃ ca yo yadākāravācinam |</l>
        <l n="cd">śabdaṃ smarati tenāsāv ākāraḥ sampratīyate ||</l>
      </lg>
      <lg n="5,4.223" xml:id="v5_4_223">
        <l n="ab">nityaṃ satsu tathā loke rūpādiṣu ghaṭe pṛthak |</l>
        <l n="cd">cakṣurādyanurodhena saṃvittir vyavatiṣṭhate ||</l>
      </lg>
      <lg n="5,4.224" xml:id="v5_4_224">
        <l n="ab">evam eva ghaṭatvādau sarvān prati bhavaty api |</l>
        <l n="cd">vācakasmṛtibhedena saṃvittir vyavatiṣṭhate ||</l>
      </lg>
      <lg n="5,4.225" xml:id="v5_4_225">
        <l n="ab">tasmād bahiḥ sthito 'py ātmā narāṇāṃ cakṣurādibhiḥ |</l>
        <l n="cd">prāpya vāprāpya vā buddher viṣayatvena kalpyate ||</l>
      </lg>
      <lg n="5,4.226" xml:id="v5_4_226">
        <l n="ab">vadanti laukikā yac ca yādṛg jñānaṃ tathā bahiḥ |</l>
        <l n="cd">te punar jñānasaṃvittyā tathārthaṃ prati jānate ||<pb n="238"/></l>
      </lg>
      <lg n="5,4.227" xml:id="v5_4_227">
        <l n="ab">grāhakatvena vijñānaṃ yathārthaṃ naḥ samarpayet |</l>
        <l n="cd">tādṛgarthaḥ sa ityevaṃ teṣāṃ vā tadupāyataḥ ||</l>
      </lg>
      <lg n="5,4.228" xml:id="v5_4_228">
        <l n="ab">laiṅgikāsattvam aprāptair etair bāhyārthavādibhiḥ |</l>
        <l n="cd">jñānānubhavam utkramya bāhya eva pratīyate ||</l>
      </lg>
      <lg n="5,4.229" xml:id="v5_4_229">
        <l n="ab">yathā loke ca tadbuddhir vācyam evaṃ parīkṣakaiḥ |</l>
        <l n="cd">na yādṛgantarākāras tādṛg bāhyo 'vakalpate ||</l>
      </lg>
      <lg n="5,4.230" xml:id="v5_4_230">
        <l n="ab">utpadyamānā gṛhyeta dhīrarthagrahaṇe yadi |</l>
        <l n="cd">pūrvapakṣasya kiṃ siddham, kathaṃ cārthāntaraṃ vadet ||</l>
      </lg>
      <lg n="5,4.231" xml:id="v5_4_231">
        <l n="ab">bāhyārthavādinaṃ brūte bhavān kiṃ naivam icchati |</l>
        <l n="cd">pratibandho na tasyāsti gṛhṇātyarthāntaraṃ yadā ||<pb n="239"/></l>
      </lg>
      <lg n="5,4.232" xml:id="v5_4_232">
        <l n="ab">uttaraṃ grahakābhāvāl liṅgābhāvāc ca nāsti naḥ |</l>
        <l n="cd">tadā grahaṇam ity etat, anyatarkeṣu cocyate ||</l>
      </lg>
      <lg n="5,4.233" xml:id="v5_4_233">
        <l n="ab">teṣu tarkeṣu vijñānam arthakāle 'vagamyate |</l>
        <l n="cd">tathā satyarthanāśaḥ syād ity etadupadiśyate ||</l>
      </lg>
      <lg n="5,4.234" xml:id="v5_4_234">
        <l n="ab">nanv ity etadasambaddhaṃ pareṣṭasyaiva codanāt |<pb n="240"/></l>
        <l n="cd">paurvāpryavibhāgo 'pi prāguktena virudhyate ||</l>
      </lg>
      <lg n="5,4.235" xml:id="v5_4_235">
        <l n="ab">kṣaṇikatvena yuktaṃ syāj jñātatvam atha cet tadā |</l>
        <l n="cd">bhūtakālāśrayād brūyād, pṛthoktasya punarvacaḥ ||</l>
      </lg>
      <lg n="5,4.236" xml:id="v5_4_236">
        <l n="ab">atrāpi na svasiddhāntamūce vyājāt parasya tu |</l>
        <l n="cd">bhrāntatvād anyathā pakṣaṃ gṛhītveti sma pṛcchati ||</l>
      </lg>
      <lg n="5,4.237" xml:id="v5_4_237">
        <l n="ab">sahotpattyupalabdhā hi jñānasyaikāntataḥ sthitiḥ |</l>
        <l n="cd">prāgūrdhvaṃ vārthasaṃvitter yugapad veti cintyate ||</l>
      </lg>
      <lg n="5,4.238" xml:id="v5_4_238">
        <l n="ab">evaṃ cārthasya saṃvitteḥ paścāj jñānāvabodhanam |</l>
        <l n="cd">bravītu nūnam etasya paścād utpadyate 'pi tat ||</l>
      </lg>
      <lg n="5,4.239" xml:id="v5_4_239">
        <l n="ab">na caitac chaktyate tasmād utpatter apakarṣaṇam |</l>
        <l n="cd">karomi tāvat tatkālā saṃvittir api setsyati ||<pb n="241"/></l>
      </lg>
      <lg n="5,4.240" xml:id="v5_4_240">
        <l n="ab">prāk ca tadgrahaṇe siddhe bāhyābhyantarayor dhruvam |</l>
        <l n="cd">vivekādarśanam, tasmād idam, pūrvaṃ ca coditam ||</l>
      </lg>
      <lg n="5,4.241" xml:id="v5_4_241">
        <l n="ab">yugapad gṛhyamāṇe 'pi nākāro 'rthasya lakṣyate |</l>
        <l n="cd">tasmād arthasya saṃvittiḥ pūrvaṃ yatnena sādhyate ||</l>
      </lg>
      <lg n="5,4.242" xml:id="v5_4_242">
        <l n="ab">yas tv etasyottaro granthaḥ prāg evāsau nirūpitaḥ |</l>
        <l n="cd">na tv etat sādhanaṃ sākṣāt pūrvaṃ buddher abodhane ||</l>
      </lg>
      <lg n="5,4.243" xml:id="v5_4_243">
        <l n="ab">na parāmṛśyate 'rthātmā jñāto 'py ajñātavad yataḥ |</l>
        <l n="cd">tasān na grahaṇaṃ pūrvaṃ buddheḥ kiṃ kena saṅgatam ||<pb n="242"/></l>
      </lg>
      <lg n="5,4.244" xml:id="v5_4_244">
        <l n="ab">ataḥ pūrvopalabdhyā yo buddhyākāro 'tra vāñchitaḥ |</l>
        <l n="cd">tannirākaraṇenaiva phalatvād granthavarṇanā ||</l>
      </lg>
      <lg n="5,4.245" xml:id="v5_4_245">
        <l n="ab">kāmaṃ buddher iti tv etadarthādhīnatvam ucyate |</l>
        <l n="cd">na cārtharūpād bhedena dhiyām asti nirūpaṇam ||</l>
      </lg>
      <lg n="5,4.246" xml:id="v5_4_246">
        <l n="ab">pararūpanirūpyaṃ ca na meyaṃ mṛgatoyavat |</l>
        <l n="cd">asadgrāhyānusāreṇa jñānasaṃvedyatā tava ||</l>
      </lg>
      <lg n="5,4.247" xml:id="v5_4_247">
        <l n="ab">svacchatvāt tu svarūpasya kalpitā grāhyatā dhiyām |</l>
        <l n="cd">vāsanopaplavāt tena na meyaṃ pāramārthikam ||<pb n="243"/></l>
      </lg>
      <lg n="5,4.248" xml:id="v5_4_248">
        <l n="ab">nimittaniyatatvaṃ tu samānam ubhayor api |</l>
        <l n="cd">nijaśaktyanusāritvāj jñānabāhyārthavādinoḥ ||</l>
      </lg>
      <lg n="5,4.249" xml:id="v5_4_249">
        <l n="ab">tantvarthair api kasmād vaḥ kriyate kevalaḥ paṭaḥ |</l>
        <l n="cd">nārabhyate ghaṭaḥ kiṃ tair mṛtpiṇḍārthena vā paṭaḥ ||</l>
      </lg>
      <lg n="5,4.250" xml:id="v5_4_250">
        <l n="ab">tantumṛtpiṇḍavijñāne hy anuyojye mate yadi |</l>
        <l n="cd">arthaparyanuyogo 'pi tadvad eva prasajyate ||</l>
      </lg>
      <lg n="5,4.251" xml:id="v5_4_251">
        <l n="ab">arthārambhavyavasthā cet sāmarthyaniyamāśrayā |</l>
        <l n="cd">jñānārambhavyavasthāyāṃ sāmarthyaṃ kena vāryate ||</l>
      </lg>
      <lg n="5,4.252" xml:id="v5_4_252">
        <l n="ab">tasmād yatrobhayor doṣaḥ parihāro 'pi vā samaḥ |</l>
        <l n="cd">naikaḥ paryanuyoktavyas tādṛgarthavicāraṇe ||</l>
      </lg>
      <lg n="5,4.253" xml:id="v5_4_253">
        <l n="ab">deśakālanimittāni vyañjakānyarthavādinaḥ |</l>
        <l n="cd">śaktīnāṃ kāraṇasthānāṃ svakāryaniyamaṃ prati ||</l>
      </lg>
      <lg n="5,4.254" xml:id="v5_4_254">
        <l n="ab">śaktayo 'pi ca bhāvānāṃ kāryārthāpattikalpitāḥ |</l>
        <l n="cd">prasiddhāḥ pāramārthikyaḥ pratikāryaṃ vyavasthitāḥ ||</l>
      </lg>
      <lg n="5,4.255" xml:id="v5_4_255">
        <l n="ab">bhavatas tu na vijñānād bhinnābhinnā nirūpyate |</l>
        <l n="cd">śaktiḥ saṃvṛtisadbhāvam utsṛjya paramārthataḥ ||<pb n="244"/></l>
      </lg>
      <lg n="5,4.256" xml:id="v5_4_256">
        <l n="ab">vāsanaiva ca yuṣmābhiḥ śaktiśabdena gīyate |</l>
        <l n="cd">nimittaniyatatvaṃ ca vāsanāyā yad ucyate ||</l>
      </lg>
      <lg n="5,4.257" xml:id="v5_4_257">
        <l n="ab">tasyāś cāsambhavenaitad apārārthyāc ca durlabham |</l>
        <l n="cd">deśakālanimittādi na ca te 'sti niyāmakam ||</l>
      </lg>
      <lg n="5,4.258" xml:id="v5_4_258">
        <l n="ab">matvaitad api cety āha bhāṣyakāraḥ paraṃ prati |</l>
        <l n="cd">tasmād aparihāro 'yaṃ tantubhyas te yathā paṭaḥ ||</l>
      </lg>
      <lg n="5,4.259" xml:id="v5_4_259">
        <l n="ab">tathā me tantubuddhibhyaḥ paṭabuddhir itīdṛśaḥ |</l>
        <l n="cd">evamādyapramāṇābhyāṃ na tāvad bāhyaśūnyatā ||</l>
      </lg>
      <lg n="5,4.260" xml:id="v5_4_260">
        <l n="ab">āgamasya tu naiveha vyāpāraḥ, ato 'nyathāpi vā |<pb n="245"/></l>
        <l n="cd">nopamā sadṛśābhāvāt, nārthāpattir viparyayāt ||</l>
      </lg>
      <lg n="5,4.261" xml:id="v5_4_261">
        <l n="ab">tasmād abhāvagamyatvaṃ śūnyatāyāḥ sthitaṃ hi naḥ |</l>
        <l n="cd">evaṃ pramāṇato 'siddhā yaiḥ prameyāśrayocyate ||</l>
      </lg>
      <lg n="5,4.262" xml:id="v5_4_262">
        <l n="cd">bāhyasyāṇusamūhāder grāhyasyāsambhavekṣaṇāt ||</l>
      </lg>
      <lg n="5,4.263" xml:id="v5_4_263">
        <l n="ab">tairāntarāsambhavato yathoktād jñeyatvam anyasya balād upeyam |</l>
        <l n="cd">grāhyā na ceṣṭāḥ paramāṇavo 'taḥ satyaḥ samūhaḥ pratipādanīyaḥ ||</l>
      </lg>
      <lg n="5,4.264" xml:id="v5_4_264">
        <l n="ab">iti bahirviṣayapratipādanād tadabhāvakṛtā matisaṃvṛtiḥ |</l>
        <l n="cd">ubhayatattvavidāṃ paramārthataḥ, kṣamam idaṃ dhuri dharmavicāraṇe ||<pb n="246"/></l>
      </lg>
    </div>
    <div n="5,5 anumānapariccheda AMP">
      <lg n="5,5.1" xml:id="v5_5_1">
        <l n="ab">pratyakṣāvyabhicāritvād evaṃlakṣaṇakaṃ ca yat |</l>
        <l n="cd">prasiddham anumānādi na parīkṣyaṃ tad apy ataḥ ||</l>
      </lg>
      <lg n="5,5.2" xml:id="v5_5_2">
        <l n="ab">pramātā jñātasambandhaḥ, ekadeśyatha vocyate |</l>
        <l n="cd">karmadhārayapakṣo vā sambandhinyekadeśatā ||</l>
      </lg>
      <lg n="5,5.3" xml:id="v5_5_3">
        <l n="ab">dvayaṃ vā jñātasambandham upalabdhaṃ parasparam |</l>
        <l n="cd">tasyaikadeśaśabdābhyām ucyete samudāyinau ||<pb n="247"/><pb n="248"/></l>
      </lg>
      <lg n="5,5.4" xml:id="v5_5_4">
        <l n="ab">sambandho vyāptir iṣṭātra liṅgādharmasya liṅginā |</l>
        <l n="cd">vyāpyasya gamakatvaṃ ca vyāpakaṃ gamyam iṣyate ||</l>
      </lg>
      <lg n="5,5.5" xml:id="v5_5_5">
        <l n="ab">yo yasya deśakālābhyāṃ samo nyūno 'pi vā bhavet |</l>
        <l n="cd">sa vyāpyo vyāpakas tasya samo vābhyadhiko 'pi vā ||</l>
      </lg>
      <lg n="5,5.6" xml:id="v5_5_6">
        <l n="ab">tena vyāpye gṛhīte 'rthe vyāpakas tasya gṛhyate |</l>
        <l n="cd">na hy anyathā bhavaty eṣā vyāpyavyāpakatā tayoḥ ||</l>
      </lg>
      <lg n="5,5.7" xml:id="v5_5_7">
        <l n="ab">vyāpakatvagṛhītas tu vyāpyo yady api vastutaḥ |</l>
        <l n="cd">ādhikye 'py aviruddhatvād vyāpyaṃ na pratipādayet ||</l>
      </lg>
      <lg n="5,5.8" xml:id="v5_5_8">
        <l n="ab">vispaṣṭaṃ dṛṣṭam etac ca goviṣāṇitvayor mitau |</l>
        <l n="cd">vyāpyatvād gamikā gāvo vyāpikā na viṣāṇitā ||</l>
      </lg>
      <lg n="5,5.9" xml:id="v5_5_9">
        <l n="ab">tena yatrāpy ubhau dhrmau vyāpyavyāpakasammatau |</l>
        <l n="cd">tatrāpi vyāpyataiva syād aṅgaṃ na vyāpitā miteḥ ||<pb n="249"/></l>
      </lg>
      <lg n="5,5.10" xml:id="v5_5_10">
        <l n="ab">tena dharmyantareṣv eṣā yasya yenaiva yādṛśī |</l>
        <l n="cd">deśe yāvati kāle vā vyāpyatā prāṅ nirūpitā ||</l>
      </lg>
      <lg n="5,5.11" xml:id="v5_5_11">
        <l n="ab">tasya tāvati tādṛk sa dṛṣṭo dharmyantare punaḥ |</l>
        <l n="cd">vyāpyāṃśo vyāpakāṃśasya tathaiva pratipādakaḥ ||</l>
      </lg>
      <lg n="5,5.12" xml:id="v5_5_12">
        <l n="ab">bhūyodarśanagamyā ca vyāptiḥ, sāmānyadharmayoḥ |</l>
        <l n="cd">jñāyate bhedahānena, kva cic cāpi viśeṣayoḥ ||</l>
      </lg>
      <lg n="5,5.13" xml:id="v5_5_13">
        <l n="ab">kṛttikodayamālakṣya rohiṇyāsattikḷptivat |<pb n="250"/></l>
        <l n="cd">vyāpteś ca dṛśyamānāyāḥ kaś cid dharmaḥ prayojakaḥ ||</l>
      </lg>
      <lg n="5,5.14" xml:id="v5_5_14">
        <l n="ab">asmin saty amunā bhāvyam iti śaktyā nirūpyate |</l>
        <l n="cd">anye paraprayuktānāṃ vyāptīnām upajīvakāḥ ||</l>
      </lg>
      <lg n="5,5.15" xml:id="v5_5_15">
        <l n="ab">tair dṛṣṭair api naiveṣṭā vyāpakāṃśāvadhāraṇā |</l>
        <l n="cd">ye tu tān api visrabdhaṃ sādhyasiddhyau prayuñjate ||</l>
      </lg>
      <lg n="5,5.16" xml:id="v5_5_16">
        <l n="ab">sulabhaiḥ pratihetvādidoṣair bhrāmyanti te ciram |</l>
        <l n="cd">teṣv āgamaviruddhatvaṃ svayaṃ ceṣṭavighātitā ||</l>
      </lg>
      <lg n="5,5.17" xml:id="v5_5_17">
        <l n="ab">alaukikavivādāś ca varṇyas te haitukais tataḥ |</l>
        <l n="cd">niṣiddhitvena hiṃsānām adharmatvaṃ prayujyate ||</l>
      </lg>
      <lg n="5,5.18" xml:id="v5_5_18">
        <l n="ab">tadabhāve na tatsiddhir hiṃsātvād aprayojakāt |</l>
        <l n="cd">hetudvayaprayukte ca mithyātve sarvabuddhiṣu ||<pb n="251"/></l>
      </lg>
      <lg n="5,5.19" xml:id="v5_5_19">
        <l n="ab">jñānatvotpattimattvādisādhako naprayojakaḥ |</l>
        <l n="cd">traivarṇikaprayuktā ca yāgādeḥ svargahetutā ||</l>
      </lg>
      <lg n="5,5.20" xml:id="v5_5_20">
        <l n="ab">na manuṣyatvamātreṇa śūdrasthena prayujyate |</l>
        <l n="cd">kṛtasāvayavatvādiprayuktā ca vināśitā ||</l>
      </lg>
      <lg n="5,5.21" xml:id="v5_5_21">
        <l n="ab">prayatnānantarajñānasadṛśair na prayujyate |</l>
        <l n="cd">jātimattvendriyatvādi vastusanmātrabandhanam ||</l>
      </lg>
      <lg n="5,5.22" xml:id="v5_5_22">
        <l n="ab">śadānityatvasiddhyarthaṃ ko vaded yo na tārkikaḥ |</l>
        <l n="cd">tasmād ya eva yasyārtho dṛṣṭaḥ sādhanaśaktitaḥ ||</l>
      </lg>
      <lg n="5,5.23" xml:id="v5_5_23">
        <l n="ab">sa eva gamakas tasya na prasaṅgānvito 'pi yaḥ |</l>
        <l n="cd">upāttaś caikadeśābhyāṃ dharmy apy atraikadeśatā ||</l>
      </lg>
      <lg n="5,5.24" xml:id="v5_5_24">
        <l n="ab">apārārthye hi dhūmādeḥ svarūpair naikadeśatā |</l>
        <l n="cd">sa eva cobhayātamāyaṃ gamyo gamaka eva vā ||<pb n="252"/></l>
      </lg>
      <lg n="5,5.25" xml:id="v5_5_25">
        <l n="ab">asiddhenaikadeśena gamyaḥ siddhena bodhakaḥ |</l>
        <l n="cd">ataḥ pṛthagabhinno vāprayoktāṇāṃ vivakṣaya ||</l>
      </lg>
      <lg n="5,5.26" xml:id="v5_5_26">
        <l n="ab">anityaḥ kṛtako yasmād dhūmavān agnimān iti |</l>
        <l n="cd">dharmyabhinnam upādānam, bhedo 'trāgnir itīdṛśe ||</l>
      </lg>
      <lg n="5,5.27" xml:id="v5_5_27">
        <l n="ab">ekadeśaviśiṣṭaś ca dharmyevātrānumīyate |</l>
        <l n="cd">na hi tannirapekṣatve sambhavaty anumeyatā ||</l>
      </lg>
      <lg n="5,5.28" xml:id="v5_5_28">
        <l n="ab">na dharmamātraṃ siddhatvāt, tathā dharmī, tathobhayam |</l>
        <l n="cd">vyastaṃ vāpi samastaṃ vā svātantryeṇānumīyate ||</l>
      </lg>
      <lg n="5,5.29" xml:id="v5_5_29">
        <l n="ab">ekadeśasya liṅgatvaṃ sādhyenānugamo 'sya ca |</l>
        <l n="cd">dvayaṃ ca na syād iṣṭaṃ sat pakṣeṣv eṣu yathākramam ||</l>
      </lg>
      <lg n="5,5.30" xml:id="v5_5_30">
        <l n="ab">anityatvādayo dharmāḥ kṛtakatvādayo na hi |</l>
        <l n="cd">dhvaninānugamo naiṣāṃ nobhayasyobhayena vā ||<pb n="253"/></l>
      </lg>
      <lg n="5,5.31" xml:id="v5_5_31">
        <l n="ab">sambandho 'py anupādānān nāmnā ṣaṣṭhyāpi vā mitau |</l>
        <l n="cd">na cāpy anugamas tena liṅgasyeha nidarśyate ||</l>
      </lg>
      <lg n="5,5.32" xml:id="v5_5_32">
        <l n="ab">na cākāradvayaṃ tasya sādhyasādhanabhāg bhavet |</l>
        <l n="cd">tasmad arthagṛhītatvānmatubarthasya gamyatā ||</l>
      </lg>
      <lg n="5,5.33" xml:id="v5_5_33">
        <l n="ab">na svāntantryeṇa mantavyā, yathā daṇḍyādiśabdataḥ |</l>
        <l n="cd">viśīṣṭārthapratītau syāt sambandho nāntarīyakaḥ ||</l>
      </lg>
      <lg n="5,5.34" xml:id="v5_5_34">
        <l n="ab">viśeṣaṇaviśeṣyatvam āpannau dvāv imāv ataḥ |</l>
        <l n="cd">gamyau, aṅgāṅgibhāvas tu kaiś cid iṣṭo vikalpataḥ ||<pb n="254"/></l>
      </lg>
      <lg n="5,5.35" xml:id="v5_5_35">
        <l n="ab">sarvathā dharmiṇo dharmo dharmeṇa tv avagamyate |</l>
        <l n="cd">viśeṣaṇaviśeṣyatve na viśeṣo 'vadhāryate ||</l>
      </lg>
      <lg n="5,5.36" xml:id="v5_5_36">
        <l n="ab">tatrotaraṃ vadanty anye yadi dharmī viśeṣaṇam |</l>
        <l n="cd">hetudharmeṇa samandhas tasyāprādhānyataḥ sphuṭaḥ ||</l>
      </lg>
      <lg n="5,5.37" xml:id="v5_5_37">
        <l n="ab">pradhānatvād dhi dharmeṇa sambandho vākyato bhavet |</l>
        <l n="cd">tatrāsambhavataḥ paścāt kalpyo 'sau dharminā saha ||</l>
      </lg>
      <lg n="5,5.38" xml:id="v5_5_38">
        <l n="ab">dhvaner ity atha vā vācyam, anvayasya tu darśane |</l>
        <l n="cd">bhedopāttasya dharmasya guṇābhāvo na duṣyati ||</l>
      </lg>
      <lg n="5,5.39" xml:id="v5_5_39">
        <l n="ab">agner deśaviśiṣṭatve na caitat pakṣalakṣaṇam |</l>
        <l n="cd">viśiṣṭatāsya deśena bhaved evamprakārikā ||</l>
      </lg>
      <lg n="5,5.40" xml:id="v5_5_40">
        <l n="ab">yo 'gniḥ so 'sti kva cid deśe yo dṛṣṭo yatra tatra vā |</l>
        <l n="cd">agniḥ pūrvānubhūto vā deśamātreṇa saṅgataḥ ||</l>
      </lg>
      <lg n="5,5.41" xml:id="v5_5_41">
        <l n="ab">yo 'gniḥ so 'nena yukto vā, yo dṛṣṭo 'nena so 'tha vā |</l>
        <l n="cd">yo 'yaṃ sa deśamātreṇa yuktaḥ, pūrveṇa vāpy ayam ||</l>
      </lg>
      <lg n="5,5.42" xml:id="v5_5_42">
        <l n="ab">etaddeśaviśiṣṭo vā yo 'yam agnir iti, <pb n="255"/>  iha tu |</l>
        <l n="cd">pūrvayoḥ siddhasādhyatvaṃ pareṣu syād viruddhatā ||</l>
      </lg>
      <lg n="5,5.43" xml:id="v5_5_43">
        <l n="ab">vyāptir etena deśena sarvāgnīnāṃ na yujyate |</l>
        <l n="cd">nāpi pūrvasya, nāpy eṣa vahniḥ sarvair viśiṣyate ||</l>
      </lg>
      <lg n="5,5.44" xml:id="v5_5_44">
        <l n="ab">deśaiḥ, pūrveṇa vāpy asya na deśena viśeṣyatā |</l>
        <l n="cd">etaddeśaviśiṣṭo 'yam ity etat kathyate katham ||</l>
      </lg>
      <lg n="5,5.45" xml:id="v5_5_45">
        <l n="ab">yadā deśānapekṣo 'gnir nāyam ity avadhāryate |</l>
        <l n="cd">agneḥ pūrvataraṃ cātra deśa evāvadhāryate ||</l>
      </lg>
      <lg n="5,5.46" xml:id="v5_5_46">
        <l n="ab">tajjñānakālabuddhaś ca na deśaḥ syād viśeṣaṇam |</l>
        <l n="cd">deśasya parvatādes tu svarūpe pāvakād ṛte ||</l>
      </lg>
      <lg n="5,5.47" xml:id="v5_5_47">
        <l n="ab">gṛhīte 'gniviśiṣṭasya punarjñānaṃ na duṣyati |<pb n="256"/></l>
        <l n="cd">tasmād dharmaviśiṣṭasya dharmiṇaḥ syāt prameyatā ||</l>
      </lg>
      <lg n="5,5.48" xml:id="v5_5_48">
        <l n="ab">sā deśasyāgniyuktasya, dhūmasyānyaiś ca kalpitā |</l>
        <l n="cd">nanu śabdavad eva syāl liṅgamyaṃ viśiṣaṇam ||</l>
      </lg>
      <lg n="5,5.49" xml:id="v5_5_49">
        <l n="ab">naivam, na hy atra liṅgasya śaktyanekatvakalpanā |</l>
        <l n="cd">na ca tasyānumeyatvam, viśeṣyaś cāvadhāritaḥ ||</l>
      </lg>
      <lg n="5,5.50" xml:id="v5_5_50">
        <l n="ab">viśiṣṭatvena cājñānāt tanmātrasyānumeyatā |</l>
        <l n="cd">nanu dhūmaviśeṣyatve hetoḥ pakṣaikadeśatā ||</l>
      </lg>
      <lg n="5,5.51" xml:id="v5_5_51">
        <l n="ab">naitad asti, viśeṣe hi sādhye sāmānyahetutā |<pb n="257"/></l>
        <l n="cd">dhūmatajjānasambandhasmṛtiprāmāṇyakalpane ||</l>
      </lg>
      <lg n="5,5.52" xml:id="v5_5_52">
        <l n="ab">phalena viṣayaikatvaṃ tadvyāpārāt puroditam |</l>
        <l n="cd">prameyadhīpramāṇatvaṃ bhāṣyakāras tu manyate ||</l>
      </lg>
      <lg n="5,5.53" xml:id="v5_5_53">
        <l n="ab">pratyakṣāniyamoktaś ca sarvatraivānuṣajyate |</l>
        <l n="cd">anumānagṛhītasya tenaiva pratipādanam ||</l>
      </lg>
      <lg n="5,5.54" xml:id="v5_5_54">
        <l n="ab">parebhyo vāñchatā vācyaḥ pūrvapakṣo yathoditaḥ |<pb n="258"/></l>
        <l n="cd">tatra dharmiṇam uddiśya sādhyadharmo vidhīyate ||</l>
      </lg>
      <lg n="5,5.55" xml:id="v5_5_55">
        <l n="ab">niyamas tadvipakṣāc ca kalpyate nāvirodhinaḥ |</l>
        <l n="cd">asannikṛṣṭavācā ca dvayam atra jihāsitam ||</l>
      </lg>
      <lg n="5,5.56" xml:id="v5_5_56">
        <l n="ab">tādrūpyeṇa paricchittis tadviparyayato 'pi ca |</l>
        <l n="cd">pramitasya pramāṇe hi nāpekṣā jāyate punaḥ ||</l>
      </lg>
      <lg n="5,5.57" xml:id="v5_5_57">
        <l n="ab">tādrūpyeṇa paricchinne pramāṇaṃ niṣphalaṃ param |<pb n="259"/></l>
        <l n="cd">vaiparītyaparicchinne nāvakāśaḥ parasya tu ||</l>
      </lg>
      <lg n="5,5.58" xml:id="v5_5_58">
        <l n="ab">mūle tasya hy anutpanne pūrveṇa viṣayo hṛtaḥ |</l>
        <l n="cd">pratyakṣādeś ca ṣaṭkasya yenaivārtho 'vadhāritaḥ ||</l>
      </lg>
      <lg n="5,5.59" xml:id="v5_5_59">
        <l n="ab">tenaivottarabādhaḥ syād, vikalpāder asambhavāt |<pb n="260"/></l>
        <l n="cd">agrāhyatā tu śabdādeḥ pratyakṣeṇa virudhyate ||</l>
      </lg>
      <lg n="5,5.60" xml:id="v5_5_60">
        <l n="ab">teṣām aśrāvaṇatvādi viruddham anumānataḥ |</l>
        <l n="cd">na hi śrāvaṇatā nāma pratyakṣeṇāvagamyate ||</l>
      </lg>
      <lg n="5,5.61" xml:id="v5_5_61">
        <l n="ab">sānvayavyatirekābhyāṃ gamyate badhirādiṣu |</l>
        <l n="cd">tridhā śabdavirodhaḥ syāt pratijñādivibhāgataḥ ||<pb n="261"/></l>
      </lg>
      <lg n="5,5.62" xml:id="v5_5_62">
        <l n="ab">pratijñāpūrvasañjalpasarvalokaprasiddhitaḥ |</l>
        <l n="cd">yāvajjīvam ahaṃ maunīty uktimātreṇa bādhyate ||</l>
      </lg>
      <lg n="5,5.63" xml:id="v5_5_63">
        <l n="ab">sarvavākyamṛṣātve tu dharmoktyaivātmabādhanam |</l>
        <l n="cd">dharmyuktyāhaṃ yato jātaḥ sā vandhyā jananī mama ||</l>
      </lg>
      <lg n="5,5.64" xml:id="v5_5_64">
        <l n="ab">bauddhasya śabdanityatvaṃ pūrvopetena bādhyate |</l>
        <l n="cd">candraśabdābhidheyatvaṃ śaśino yo niṣedhati ||</l>
      </lg>
      <lg n="5,5.65" xml:id="v5_5_65">
        <l n="ab">sa sarvalokasiddhena candrajñānena bādhyate |</l>
        <l n="cd">jñātagogavayākāraṃ prati yaḥ sādhayed idam ||</l>
      </lg>
      <lg n="5,5.66" xml:id="v5_5_66">
        <l n="ab">na gor gavayasādṛśyaṃ tasya bādhopamānataḥ |</l>
        <l n="cd">gehāvagatanāstitvo jīvaṃś caitro yadā bahiḥ ||</l>
      </lg>
      <lg n="5,5.67" xml:id="v5_5_67">
        <l n="ab">nāstīti sādhyate bādhas tatrārthāpattito bhavet |<pb n="262"/></l>
        <l n="cd">agnāvadāhake sādhye śabde cānabhidhāyake ||</l>
      </lg>
      <lg n="5,5.68" xml:id="v5_5_68">
        <l n="ab">śrotrādināstitāyāṃ ca śabdānityatvasādhane |</l>
        <l n="cd">śrutārthāpattibādho 'tra yadāptoktinivārite ||</l>
      </lg>
      <lg n="5,5.69" xml:id="v5_5_69">
        <l n="ab">divābhujau niṣidhyeta hetunā rātribhojanam |</l>
        <l n="cd">śaśaśṛṅgādisadbhāvavirodho 'nupalabdhitaḥ ||</l>
      </lg>
      <lg n="5,5.70" xml:id="v5_5_70">
        <l n="ab">evaṃ ca dharmasambandhabādhas tāvad udāhṛtaḥ |</l>
        <l n="cd">dharmadharmyubhayeṣāṃ ca svarūpasvaviśeṣayoḥ ||</l>
      </lg>
      <lg n="5,5.71" xml:id="v5_5_71">
        <l n="ab">śrutyarthākṣiptayor vākye vācyaḥ sarvapramāṇakaḥ |<pb n="263"/></l>
        <l n="cd">tṛṇādivikriyāhetor agnimaddhimasādhane ||</l>
      </lg>
      <lg n="5,5.72" xml:id="v5_5_72">
        <l n="ab">pratyakṣāvagatāc chaityāt tadviśeṣotthabādhanam |</l>
        <l n="cd">adharmo vihito duḥkhaṃ karotyalpam itīha tu ||</l>
      </lg>
      <lg n="5,5.73" xml:id="v5_5_73">
        <l n="ab">vihitatvād adharmasya svarūpasyaiva bādhanam |</l>
        <l n="cd">tathā duḥkhanimittatvaṃ viśeṣas tasya bādhyate ||</l>
      </lg>
      <lg n="5,5.74" xml:id="v5_5_74">
        <l n="ab">ayathārthā dhiyaḥ sarvāḥ ity ukte dvayabādhanam |</l>
        <l n="cd">svarūpasvaviśeṣābhyām, taddhīmithyātvasādhanāt ||</l>
      </lg>
      <lg n="5,5.75" xml:id="v5_5_75">
        <l n="ab">kṣaṇikātyantamithyātve viśeṣau ca dvayor iha |<pb n="264"/></l>
        <l n="cd">darśanād ekadeśasyety anenaitad vyudasyate ||</l>
      </lg>
      <lg n="5,5.76" xml:id="v5_5_76">
        <l n="ab">yatraikasyobhayor vāpi saṃśayādhīviparyayāḥ |</l>
        <l n="cd">śaityān na dāhako bahniś cākṣuṣatvād anityatā ||</l>
      </lg>
      <lg n="5,5.77" xml:id="v5_5_77">
        <l n="ab">śabdasyetyevamādau tu dvayoḥ siddho viparyayaḥ |</l>
        <l n="cd">kṛtakatvaguṇatvādau parokte yājñikaṃ prati ||</l>
      </lg>
      <lg n="5,5.78" xml:id="v5_5_78">
        <l n="ab">svokte caivamprakāre syād asiddho 'nyatarasya tu |</l>
        <l n="cd">bāṣpādibhāvasandigdho dvayor anyatarasya vā ||</l>
      </lg>
      <lg n="5,5.79" xml:id="v5_5_79">
        <l n="ab">dhūmas tridhāpy asiddhaḥ syāt, evaṃ tāvat svarūpataḥ |</l>
        <l n="cd">eta eva prakārāḥ syur āśrayāsiddhikalpane ||<pb n="265"/></l>
      </lg>
      <lg n="5,5.80" xml:id="v5_5_80">
        <l n="ab">jñāte 'pi hi svarūpeṇa nātaddharme 'sti hetutā |</l>
        <l n="cd">sarvatra dṛṣṭakāryatvād ātmā sarvagatas tv iti ||</l>
      </lg>
      <lg n="5,5.81" xml:id="v5_5_81">
        <l n="ab">bauddhaṃ pratyāśrayāsiddhaḥ, laukikādes tu saṃśayaḥ |</l>
        <l n="cd">bāṅmātrāsiddhimātreṇa vyavahārāprakalpanāt ||</l>
      </lg>
      <lg n="5,5.82" xml:id="v5_5_82">
        <l n="ab">dvābhyāṃ yo 'sattvato jñātas tadvaco dūṣaṇaṃ matam |</l>
        <l n="cd">itarat sādhanaṃ tu syād vādinā yadi sādhyate ||</l>
      </lg>
      <lg n="5,5.83" xml:id="v5_5_83">
        <l n="ab">nirākaraṇasiddhau vā dūṣaṇaṃ prativādinaḥ |</l>
        <l n="cd">sandehaviparītatvahetū cātra nirākṛtau ||</l>
      </lg>
      <lg n="5,5.84" xml:id="v5_5_84">
        <l n="ab">jñātasambandhavacanāt, <pb n="266"/>  trayaḥ saṃśayahetavaḥ |</l>
        <l n="cd">san sādhye tadabhāve vā dvābhyāṃ vyāvṛtta eva ca ||</l>
      </lg>
      <lg n="5,5.85" xml:id="v5_5_85">
        <l n="ab">dvau viruddhārthasambaddhau yāv ekatraikadeśini |</l>
        <l n="cd">prameyānityatāmūrtidharmāḥ sādhāraṇā dvayoḥ ||</l>
      </lg>
      <lg n="5,5.86" xml:id="v5_5_86">
        <l n="ab">nityāyatnotthayatnotthānityeṣu dviranityataḥ |</l>
        <l n="cd">nityā bhūrgandhavattvena syād asādhāraṇas tvayam ||</l>
      </lg>
      <lg n="5,5.87" xml:id="v5_5_87">
        <l n="ab">niścayaikāṅgavaikalyād eṣa saṃśayakāraṇam |<pb n="267"/></l>
        <l n="cd">sādhāraṇo yathā dṛṣṭo buddhidvayanimittakaḥ ||</l>
      </lg>
      <lg n="5,5.88" xml:id="v5_5_88">
        <l n="ab">viruddhaikānavāpteś ca saṃśaye kāraṇaṃ matam |</l>
        <l n="cd">atrāsādhāraṇo nāsti tadabhāvamukhena tu ||</l>
      </lg>
      <lg n="5,5.89" xml:id="v5_5_89">
        <l n="ab">dvayāsattvavirodhāc ca mataḥ saṃśayakāraṇam |</l>
        <l n="cd">sandigdhahetutā caiṣāṃ viṣayāpekṣayocyate ||</l>
      </lg>
      <lg n="5,5.90" xml:id="v5_5_90">
        <l n="ab">nirṇayasyāpi hetutvaṃ dṛṣṭaṃ sādhyāntare yataḥ |</l>
        <l n="cd">vyavacchedānvayau labdhvā, niṣkriyādāv amūrtivat ||</l>
      </lg>
      <lg n="5,5.91" xml:id="v5_5_91">
        <l n="ab">kṣityekadeśasiddhatve gandhavattvasya hetutā |<pb n="268"/></l>
        <l n="cd">yatrāpratyakṣatā vāyor arūpatvena sādhyate ||</l>
      </lg>
      <lg n="5,5.92" xml:id="v5_5_92">
        <l n="ab">sparśāt pratyakṣatā vāsau viruddhāvyabhicāritā |</l>
        <l n="cd">ke cij jātyantaraṃ caināṃ varṇayantyapare punaḥ ||</l>
      </lg>
      <lg n="5,5.93" xml:id="v5_5_93">
        <l n="ab">sādhāraṇatvam aṃśena samastaṃ vāpy ananvayam |</l>
        <l n="cd">pratijñā yatra bādhyeta pūrvoktair yasya sādhanaiḥ ||</l>
      </lg>
      <lg n="5,5.94" xml:id="v5_5_94">
        <l n="ab">tat parājayataḥ kāryo nirṇayo bādhavarjanāt |</l>
        <l n="cd">kva cit saṃśayahetū yau pratyekatvena lakṣitau ||</l>
      </lg>
      <lg n="5,5.95" xml:id="v5_5_95">
        <l n="ab">saṅghāte nirṇayas tābhyāmūrdhvatākākavattvavat |</l>
        <l n="cd">pratyekaṃ saṃhatau vāpi gamakāvavirodhinau ||</l>
      </lg>
      <lg n="5,5.96" xml:id="v5_5_96">
        <l n="ab">tasmād bhinnau viruddhārthau hetū cātra nidarśitau |</l>
        <l n="cd">ṣoḍhā viruddhatām āhuś caturddhā vaikadhāpi vā ||<pb n="269"/></l>
      </lg>
      <lg n="5,5.97" xml:id="v5_5_97">
        <l n="ab">śrutyarthoktasya bādhāyāṃ pratijñārthasya hetunā |</l>
        <l n="cd">nityatve kṛtakatvasya dharmabādhād viruddhatā ||</l>
      </lg>
      <lg n="5,5.98" xml:id="v5_5_98">
        <l n="ab">bādho dharmaviśeṣasya yadā tv evaṃ prayujyate |</l>
        <l n="cd">arthavacchabdarūpaṃ syāt prāksambandhāvadhāraṇāt ||</l>
      </lg>
      <lg n="5,5.99" xml:id="v5_5_99">
        <l n="ab">vibhaktimattvāt paścādvat svarūpeṇeti cāśrite |</l>
        <l n="cd">asvarūpārthayogas tu paścāc chabdasya dṛśyate ||</l>
      </lg>
      <lg n="5,5.100" xml:id="v5_5_100">
        <l n="ab">tena prāg api sambandhād asvarūpārthatā bhavet |</l>
        <l n="cd">ihapratyayahetutvād dravyāder vyatiricyate ||</l>
      </lg>
      <lg n="5,5.101" xml:id="v5_5_101">
        <l n="ab">samavāyo yathehāyaṃ ghaṭa ityādisaṅgatiḥ |</l>
        <l n="cd">atrāpy asamavāyatvaṃ saṃyogasyeva sidhyati ||</l>
      </lg>
      <lg n="5,5.102" xml:id="v5_5_102">
        <l n="ab">tena dharmisvarūpasya vaiparītyād viruddhatā |<pb n="270"/></l>
        <l n="cd">yac ca sattāvad ekatvaṃ samavāyasya kalpitam ||</l>
      </lg>
      <lg n="5,5.103" xml:id="v5_5_103">
        <l n="ab">tatra saṃyogavadbhedāt syād viśeṣaviruddhatā |</l>
        <l n="cd">nityam ātmāstitā kaiś cid yadā sautrāntikaṃ prati ||</l>
      </lg>
      <lg n="5,5.104" xml:id="v5_5_104">
        <l n="ab">sādhyate 'vayavābhāvād vyomavad dvayabādhanam |</l>
        <l n="cd">tadobhayaviśeṣasya bādho 'yaṃ sādhyate yadā ||</l>
      </lg>
      <lg n="5,5.105" xml:id="v5_5_105">
        <l n="ab">pārārthyaṃ cakṣurādīnāṃ saṅghātāc chayanādivat |</l>
        <l n="cd">śayane saṅghapārārthyaṃ bhautikavyāptahetuke ||</l>
      </lg>
      <lg n="5,5.106" xml:id="v5_5_106">
        <l n="ab">ātmānaṃ prati pārārthyam asiddham iti bādhanam |</l>
        <l n="cd">asaṃhataparārthatve dṛṣṭe saṃhatatāpi ca ||</l>
      </lg>
      <lg n="5,5.107" xml:id="v5_5_107">
        <l n="ab">anahaṅkārikatvaṃ ca cakṣurādeḥ prasajyate |</l>
        <l n="cd">gamakasyaikadeśasya vyāptir gamyeti bhāṣitum ||</l>
      </lg>
      <lg n="5,5.108" xml:id="v5_5_108">
        <l n="ab">sādhyasādharmyavaidharmyadṛṣṭāntaḥ pratipādyate |<pb n="271"/></l>
        <l n="cd">tatra hetvartham uddiśya sādhyopādānam iṣyate ||</l>
      </lg>
      <lg n="5,5.109" xml:id="v5_5_109">
        <l n="ab">uddeśyo vyāpyate dharmo vyāpakaś cetaro mataḥ |</l>
        <l n="cd">yadvṛttayoḥ prāthamyam ity ādyuddeśalakṣaṇam ||</l>
      </lg>
      <lg n="5,5.110" xml:id="v5_5_110">
        <l n="ab">tadvṛttam eva kāraś ca syād upādeyalakṣaṇam |</l>
        <l n="cd">vadatyarthaṃ svaśaktyā ca śabdo vaktranapekṣayā ||</l>
      </lg>
      <lg n="5,5.111" xml:id="v5_5_111">
        <l n="ab">sādhyahetutvam arthānāṃ vyāptiśaktyanurodhataḥ |</l>
        <l n="cd">tatrājñānād yadā vakta sahacāravivakṣayā ||</l>
      </lg>
      <lg n="5,5.112" xml:id="v5_5_112">
        <l n="ab">viparyayeṇa vā hetau na vyāptatvaṃ vivakṣati |</l>
        <l n="cd">vivakṣann api vā śabdaṃ tadyogyaṃ na vaded yadi ||<pb n="272"/></l>
      </lg>
      <lg n="5,5.113" xml:id="v5_5_113">
        <l n="ab">ghaṭe kṛtakanāśitve nāśivyāptaṃ kṛtena vā |</l>
        <l n="cd">na tadeṣṭasya hetutvam, syād aniṣṭasya caiva tat ||</l>
      </lg>
      <lg n="5,5.114" xml:id="v5_5_114">
        <l n="ab">tasmād vyāpyatvarūpeṇa vācyo hetutvasammataḥ |</l>
        <l n="cd">yadā samyak prayukte 'pi vākye 'rtho na tathā bhavet ||</l>
      </lg>
      <lg n="5,5.115" xml:id="v5_5_115">
        <l n="ab">sādhyahetūbhayavyāptiśūnyatvāt paramārthataḥ |</l>
        <l n="cd">nityo dhvaniramūrttatvāt karmavat paramāṇuvat ||</l>
      </lg>
      <lg n="5,5.116" xml:id="v5_5_116">
        <l n="ab">ghaṭavad vyomavaccāpi, tadasadvādinaṃ prati |</l>
        <l n="cd">dharmyasiddhāv api hy evaṃ dṛṣṭāntābhāsatā bhavet ||</l>
      </lg>
      <lg n="5,5.117" xml:id="v5_5_117">
        <l n="ab">tat sadbhāve 'pi ca vyomni dvayayukte 'pi kīrtite |</l>
        <l n="cd">karmādyālocanād vyāptir hetor nāstīti varjanam ||</l>
      </lg>
      <lg n="5,5.118" xml:id="v5_5_118">
        <l n="ab">vyāptyā sādharmya ukte ca na vaidharmyam apekṣyate |</l>
        <l n="cd">sahabhāvitvadṛṣṭyā tu yadā vyāptiṃ na lakṣayet ||<pb n="273"/></l>
      </lg>
      <lg n="5,5.119" xml:id="v5_5_119">
        <l n="ab">paraḥ sādharmyadṛṣṭāntāt tac ca nāpekṣate yadā |</l>
        <l n="cd">vaktā vā sahabhāvitvaṃ śuddhaṃ tena vaded yadā ||</l>
      </lg>
      <lg n="5,5.120" xml:id="v5_5_120">
        <l n="ab">viparītānvayaṃ vāpi tat samādhitsayā tadā |</l>
        <l n="cd">pūrvajñānopamardena vaidharmyeṇeṣṭasādhanam ||</l>
      </lg>
      <lg n="5,5.121" xml:id="v5_5_121">
        <l n="ab">sāhityamātraṃ pūrvoktaṃ hetos tatropayujyate |</l>
        <l n="cd">vyāpyavyāpakabhāvo hi bhāvayor yādṛg iṣyate ||</l>
      </lg>
      <lg n="5,5.122" xml:id="v5_5_122">
        <l n="ab">tayor abhāvayos tasmād viparītaḥ pratīyate |</l>
        <l n="cd">dhūmabhāve 'gnibhāvena vyāpte 'nagnis tataś cyutaḥ ||</l>
      </lg>
      <lg n="5,5.123" xml:id="v5_5_123">
        <l n="ab">adhūma eva vidyetetyevaṃ vyāpyatvamaśnute |</l>
        <l n="cd">tathānagnāvadhūmena vyāpte dhūmas tatacyutaḥ ||</l>
      </lg>
      <lg n="5,5.124" xml:id="v5_5_124">
        <l n="ab">anyatrānavakāśatvād vyāpyate dhruvam agninā |<pb n="274"/></l>
        <l n="cd">vyāpakau tu yadocyete bhāvābhāvau tadā tataḥ ||</l>
      </lg>
      <lg n="5,5.125" xml:id="v5_5_125">
        <l n="ab">naiva vyāpyād vipakṣasya pracyutiḥ kathitā bhavet |</l>
        <l n="cd">tasmād dhūmena sādhyatvam agneḥ prārthayate yadā ||</l>
      </lg>
      <lg n="5,5.126" xml:id="v5_5_126">
        <l n="ab">tadānagnir adhūmena vyāpto vācyaḥ, na cānyathā |</l>
        <l n="cd">anagnyadhūmasāhitye vyāpter vāpi viparyaye ||</l>
      </lg>
      <lg n="5,5.127" xml:id="v5_5_127">
        <l n="ab">na prastutopakāraḥ syād anyad vāpi prasādhyate |</l>
        <l n="cd">yatrāpy arthasya śūnyatvaṃ dvābhyām ekena vā bhavet ||</l>
      </lg>
      <lg n="5,5.128" xml:id="v5_5_128">
        <l n="ab">yad anityaṃ tu tan mūrtam aṇuvad buddhivat khavat |<pb n="275"/></l>
        <l n="cd">sādhyena vyāptisiddhyaiva vyatireko 'tra kathyate ||</l>
      </lg>
      <lg n="5,5.129" xml:id="v5_5_129">
        <l n="ab">yasyāyaṃ nāsty asau hetus tena sādhyena nāpyate |</l>
        <l n="cd">tena dṛṣṭe 'pi sāhitye na sarvo gamya iṣyate ||</l>
      </lg>
      <lg n="5,5.130" xml:id="v5_5_130">
        <l n="ab">sahadṛṣṭir na sambandho vyāptir naiva ca tāvatā |</l>
        <l n="cd">mūrtānityatvayukte 'pi tasmād aṅgīkṛte ghaṭe ||</l>
      </lg>
      <lg n="5,5.131" xml:id="v5_5_131">
        <l n="ab">karmādau vyāptyabhāvena na dṛṣṭāntatvam iṣyate |</l>
        <l n="cd">aśeṣāpekṣitatvāc ca saukaryāc cāpy adarśanāt ||</l>
      </lg>
      <lg n="5,5.132" xml:id="v5_5_132">
        <l n="ab">sādhane yadyapīṣṭo 'tra vyatireko 'numāṃ prati |</l>
        <l n="cd">tāvatā na hy anaṅgatvaṃ yuktiḥ śābde hi vakṣyate ||<pb n="276"/></l>
      </lg>
      <lg n="5,5.133" xml:id="v5_5_133">
        <l n="ab">bodhaprasaṅgo bhedānāṃ na cāvyāpter bhaviṣyati |</l>
        <l n="cd">astisāmānyavastveṣu vyāpitā tatra gamyatām ||</l>
      </lg>
      <lg n="5,5.134" xml:id="v5_5_134">
        <l n="ab">ke cit sādharmyadṛṣṭānte vyāptyāpi kathite punaḥ |</l>
        <l n="cd">vaidharmyoktim apīcchanti, vyāvṛttiniyamecchayā ||</l>
      </lg>
      <lg n="5,5.135" xml:id="v5_5_135">
        <l n="ab">hetau sādharmyadṛṣṭāntāt sādhyenaivāvadhārite |</l>
        <l n="cd">vyāvṛttiḥ sarvataḥ prāptā sādhyābhāve niyamyate ||<pb n="277"/></l>
      </lg>
      <lg n="5,5.136" xml:id="v5_5_136">
        <l n="ab">tat tu mandaphalaṃ yasmāt pakṣe 'py evaṃ nirūpitam |</l>
        <l n="cd">vyāpakābhāvamātraṃ hi vyāpyān nityaṃ nivartate ||</l>
      </lg>
      <lg n="5,5.137" xml:id="v5_5_137">
        <l n="ab">tasmād yathaiva śuklatve paṭasyokte virodhinām |</l>
        <l n="cd">nivṛttir na tu dairdhyādes tathātrāpi bhaviṣyati ||</l>
      </lg>
      <lg n="5,5.138" xml:id="v5_5_138">
        <l n="ab">dvaividhyaṃ nopapannaṃ tu yathaiva hy agnidhūmayoḥ |</l>
        <l n="cd">pratyakṣadṛṣṭaḥ sambandho gatiprāptyos tathaiva hi ||</l>
      </lg>
      <lg n="5,5.139" xml:id="v5_5_139">
        <l n="ab">āditye 'nupalabdhiś cen na deśe 'py adhunātane |</l>
        <l n="cd">kva cit tatropalabdhiś ced devadatte 'pi dṛśyatām ||<pb n="278"/></l>
      </lg>
      <lg n="5,5.140" xml:id="v5_5_140">
        <l n="ab">yadi dharmyantarāpekṣā tatra sāmānyadṛṣṭatā |</l>
        <l n="cd">syād agnidhūmayoḥ saiva, tasmād evaṃ pracakṣate ||</l>
      </lg>
      <lg n="5,5.141" xml:id="v5_5_141">
        <l n="ab">pratyakṣadṛṣṭasambandhaṃ yayor eva viśeṣayoḥ |</l>
        <l n="cd">gomayendhanatajjanyaviśeṣādimatiḥ kṛtā ||</l>
      </lg>
      <lg n="5,5.142" xml:id="v5_5_142">
        <l n="ab">taddeśasthena tenaiva gatvā kālāntare 'pi tam |</l>
        <l n="cd">yadāgnir budhyate, <pb n="279"/>  tasya pūrvabodhāt punaḥ punaḥ ||</l>
      </lg>
      <lg n="5,5.143" xml:id="v5_5_143">
        <l n="ab">sandihyamānasadbhāvavastubodhāt pramāṇatā |</l>
        <l n="cd">viśeṣadṛṣṭam etac ca likhitaṃ vindhyavāsinā ||</l>
      </lg>
      <lg n="5,5.144" xml:id="v5_5_144">
        <l n="ab">ākṛtyor eva caiṣeṣṭā vyavacchedena kena cit |</l>
        <l n="cd">hetusādhyavyavastheti viśeṣo nopadarśitaḥ ||</l>
      </lg>
      <lg n="5,5.145" xml:id="v5_5_145">
        <l n="ab">agnidhūmāntaratve ca vācye sāmānyato mitau |</l>
        <l n="cd">sāmānyadṛṣṭam ekāntād atretyāditya ucyate ||</l>
      </lg>
      <lg n="5,5.146" xml:id="v5_5_146">
        <l n="ab">pratyakṣaviṣayatvaṃ ca sāmānyasya prasādhitam |</l>
        <l n="cd">vastutvaṃ ca, atra hetur vā dvayasyāpy abhidhīyate ||</l>
      </lg>
      <lg n="5,5.147" xml:id="v5_5_147">
        <l n="ab">dhūmād agnyanumānasya vastvālambanatā bhavet |</l>
        <l n="cd">abhāvānyapramāṇatvāt svārthe śrotrādibuddhivat ||</l>
      </lg>
      <lg n="5,5.148" xml:id="v5_5_148">
        <l n="ab">sāmānyasya ca vastutvaṃ pratyakṣagrāhyatāpi ca |</l>
        <l n="cd">abhāvānyaprameyatvād asādhāraṇavastuvat ||<pb n="280"/></l>
      </lg>
      <lg n="5,5.149" xml:id="v5_5_149">
        <l n="ab">sāmānyaṃ nānumānena vinā yasya pratīyate |</l>
        <l n="cd">na ca liṅgavinirmuktam anumānaṃ pravartate ||</l>
      </lg>
      <lg n="5,5.150" xml:id="v5_5_150">
        <l n="ab">asāmānyasya liṅgatvaṃ na ca kena cid iṣyate |</l>
        <l n="cd">na cānavagataṃ liṅgaṃ kiñ cid asti prakāśakam ||</l>
      </lg>
      <lg n="5,5.151" xml:id="v5_5_151">
        <l n="ab">tasya vāpy anumānena syād anyena gatiḥ punaḥ |</l>
        <l n="cd">tadutpattiś ca liṅgāt syāt sāmānyajñānasaṃhitāt ||</l>
      </lg>
      <lg n="5,5.152" xml:id="v5_5_152">
        <l n="ab">tasya cāpy anumānatvāt bhavel liṅgena codbhavaḥ |</l>
        <l n="cd">anumānāntarād eva jñānenaivaṃ ca kalpane ||</l>
      </lg>
      <lg n="5,5.153" xml:id="v5_5_153">
        <l n="ab">liṅgaliṅgyanumānānām ānantyād ekaliṅgini |</l>
        <l n="cd">gatir yugasahasreṣu bahuṣv api na vidyate ||</l>
      </lg>
      <lg n="5,5.154" xml:id="v5_5_154">
        <l n="ab">atha sāmānyabhūte 'pi liṅge 'nyasmād gatir bhavet |</l>
        <l n="cd">pramāṇād apramāṇād vā, tathā liṅgigatir bhavet ||</l>
      </lg>
      <lg n="5,5.155" xml:id="v5_5_155">
        <l n="ab">evam apy anumānasya nityocchedaḥ prasajyate |<pb n="281"/></l>
        <l n="cd">pramāṇāntaram eva syāt sāmānyasyāvabodhakam ||</l>
      </lg>
      <lg n="5,5.156" xml:id="v5_5_156">
        <l n="ab">apramāṇāvabuddhād vā liṅgāl liṅgini yā matiḥ |</l>
        <l n="cd">sāpi mithyā bhaven nityaṃ bāṣpajātāgnibuddhivat ||</l>
      </lg>
      <lg n="5,5.157" xml:id="v5_5_157">
        <l n="ab">nanv apramāṇabhūtāpi sambandhasmṛtir iṣyate |</l>
        <l n="cd">yathā liṅgigatau hetus tathā liṅgagatir bhavet ||</l>
      </lg>
      <lg n="5,5.158" xml:id="v5_5_158">
        <l n="ab">tatra yat pūrvavijñānaṃ tasya prāmāṇyam iṣyate |</l>
        <l n="cd">tadupasthānamātreṇa smṛteḥ syāc caritārthatā ||<pb n="282"/></l>
      </lg>
      <lg n="5,5.159" xml:id="v5_5_159">
        <l n="ab">na tu liṅgagatau kiñ cit pramāṇam upapadyate |</l>
        <l n="cd">tadabhāvāsmṛtiś cātra na kathañ cit pravartate ||</l>
      </lg>
      <lg n="5,5.160" xml:id="v5_5_160">
        <l n="ab">smārtam etadabhedena vijñānam iti yo vadet |</l>
        <l n="cd">tasya vandhyāsute 'py asti nūnaṃ smaraṇaśaktatā ||</l>
      </lg>
      <lg n="5,5.161" xml:id="v5_5_161">
        <l n="ab">na cāsādhāraṇo 'rthātmā sāmānyajñānakāraṇam |</l>
        <l n="cd">yasmān nāsyāvinābhāvas tena dṛṣṭaḥ kathañ cana ||</l>
      </lg>
      <lg n="5,5.162" xml:id="v5_5_162">
        <l n="ab">syād vā sambandhadṛṣṭyāsau sāmānyaṃ kṛtakatvavat |</l>
        <l n="cd">na hy asādhāraṇaṃ vastu pūrvatreha ca vidyate ||</l>
      </lg>
      <lg n="5,5.163" xml:id="v5_5_163">
        <l n="ab">na cāpy avyapadeśasya vikalparahitasya ca |</l>
        <l n="cd">vinā pūrvānusandhānāl liṅgatvam upapadyate ||<pb n="283"/></l>
      </lg>
      <lg n="5,5.164" xml:id="v5_5_164">
        <l n="ab">kalpyante ca viśeṣā ye te 'py aliṅgam ananvayāt |</l>
        <l n="cd">etasmād eva hetoḥ syāt tajñānasyāpy aliṅgatā ||</l>
      </lg>
      <lg n="5,5.165" xml:id="v5_5_165">
        <l n="ab">sāmānyarūpatāyāṃ vā tathaivānavadhāraṇam |</l>
        <l n="cd">kva cid vā dṛṣṭasambandhe sarvaḥ pratyāyako bhavet ||</l>
      </lg>
      <lg n="5,5.166" xml:id="v5_5_166">
        <l n="ab">sambandhānubhavo 'vaśyam eṣitavyaś ca liṅganaḥ |</l>
        <l n="cd">anumānapravṛttes tu prāg jñānaṃ tatra nāsti te ||</l>
      </lg>
      <lg n="5,5.167" xml:id="v5_5_167">
        <l n="ab">na cāpi vāsanāmātrāl liṅgajñānasya sambhavaḥ |</l>
        <l n="cd">liṅgijñānaṃ ca tadvat syāt trirūpāl liṅgato na tat ||<pb n="284"/></l>
      </lg>
      <lg n="5,5.168" xml:id="v5_5_168">
        <l n="ab">tatrābhāvasya liṅgatvaṃ na cāsāv ānumānikaḥ |</l>
        <l n="cd">pramāṇāntaragamyatvāt tatra doṣo na jāyate ||</l>
      </lg>
      <lg n="5,5.169" xml:id="v5_5_169">
        <l n="ab">pratyakṣāvagatāl liṅgād yasya liṅgigatir bhavet |</l>
        <l n="cd">tasya nāto 'dhikaṃ kiñ cit prārthanīyaṃ prasajyate ||</l>
      </lg>
      <lg n="5,5.170" xml:id="v5_5_170">
        <l n="ab">yatrāpy anumitāl liṅgāl liṅgini grahaṇaṃ bhavet |</l>
        <l n="cd">tatrāpi maulikaṃ liṅgaṃ pratyakṣād eva gamyate ||</l>
      </lg>
      <lg n="5,5.171" xml:id="v5_5_171">
        <l n="ab">liṅgatvaṃ kṛtakatvādau kriyāyāḥ kārakasya vā |</l>
        <l n="cd">pratyakṣatvaṃ ca tasyeṣṭam iti dūraṃ na gamyate ||</l>
      </lg>
      <lg n="5,5.172" xml:id="v5_5_172">
        <l n="ab">evaṃ śabdopamānādau sāmānyāśrayatā yataḥ |</l>
        <l n="cd">taddaussthityena daussthityaṃ sarvatrātaḥ prasajyate ||</l>
      </lg>
      <lg n="5,5.173" xml:id="v5_5_173">
        <l n="ab">tasmāt pratyakṣapūrvatvaṃ pramāṇāntara iṣyate |</l>
        <l n="cd">pratyakṣatvaṃ ca sāmānye nānyathā hi gatir bhavet ||</l>
      </lg>
      <lg n="5,5.174" xml:id="v5_5_174">
        <l n="ab">pratyakṣālambanatvaṃ ca viśeṣasya kathaṃ bhavet |</l>
        <l n="cd">yadā vastvantarāpekṣaḥ sāmānyāṃśaḥ sa kīrtyate ||<pb n="285"/></l>
      </lg>
      <lg n="5,5.175" xml:id="v5_5_175">
        <l n="ab">rūpādayo hi sāmānyaṃ sarve nīlādyapekṣayā |</l>
        <l n="cd">svaviśeṣānapekṣyātha nīlādīnāṃ samānatā ||</l>
      </lg>
      <lg n="5,5.176" xml:id="v5_5_176">
        <l n="ab">te cāpi tāvat sāmānyaṃ yāvat syuḥ paramāṇavaḥ |</l>
        <l n="cd">dvyaṇukasyāpi yadrūpaṃ tad dhi sādhāraṇaṃ dvayoḥ ||</l>
      </lg>
      <lg n="5,5.177" xml:id="v5_5_177">
        <l n="ab">na cāntyena viśeṣeṇa vyavahāro 'sti kasya cit |</l>
        <l n="cd">na ca pratyakṣatā tasya saṅghāte kevalasya vā ||</l>
      </lg>
      <lg n="5,5.178" xml:id="v5_5_178">
        <l n="ab">bhedenāgṛhyamāṇasya nābhedo grāhyatāṃ vrajet |</l>
        <l n="cd">na ca bhinneṣv abhinnatvabuddher grāhyatvasambhavaḥ ||<pb n="286"/></l>
      </lg>
      <lg n="5,5.179" xml:id="v5_5_179">
        <l n="ab">samudāyo na vāpy asti bhavatāṃ na ca sarvadā |</l>
        <l n="cd">sarveṣām asatārthena pratyayotpattisambhavaḥ ||</l>
      </lg>
      <lg n="5,5.180" xml:id="v5_5_180">
        <l n="ab">na caikajātiyogena vināsti samudāyatā |</l>
        <l n="cd">samudāye 'pi cāṇutvaṃ naiteṣām apagacchati ||</l>
      </lg>
      <lg n="5,5.181" xml:id="v5_5_181">
        <l n="ab">sāmānyam ity adṛśye 'pi tena sāmānya eva naḥ |</l>
        <l n="cd">vyāsaṅginī bhavaty eṣā dhīrvināpy ekakalpanāt ||</l>
      </lg>
      <lg n="5,5.182" xml:id="v5_5_182">
        <l n="ab">vyāsajya vartamānasya sāmānyasya yathendriyaiḥ |</l>
        <l n="cd">grahaṇaṃ tadvad eva syāt prativyaktiniveśinaḥ ||</l>
      </lg>
      <lg n="5,5.183" xml:id="v5_5_183">
        <l n="ab">mīmāṃsakaiś ca nāvaśyam iṣyante paramāṇavaḥ |</l>
        <l n="cd">yadbalenopalabdhasya mithyātvaṃ kalpayed bhavān ||</l>
      </lg>
      <lg n="5,5.184" xml:id="v5_5_184">
        <l n="ab">samūharūpaṃ pratyakṣam adṛśyaiḥ paramāṇubhiḥ |</l>
        <l n="cd">yo 'pahnute śaśasyāpi so 'bhāvaṃ śṛṅgato vadet ||</l>
      </lg>
      <lg n="5,5.185" xml:id="v5_5_185">
        <l n="ab">samūhaparamārthatve sthite tatsiddhihetukā |</l>
        <l n="cd">yadi nāmāvagamyeta paramāṇvastitā punaḥ ||<pb n="287"/></l>
      </lg>
      <lg n="5,5.186" xml:id="v5_5_186">
        <l n="ab">tasmād yad gṛhyate vastu yena rūpeṇa sarvadā |</l>
        <l n="cd">tat tathaivābhyupetavyaṃ sāmānyam atha vetarat ||</l>
      </lg>
      <lg n="5,5.187" xml:id="v5_5_187">
        <l n="ab">sattādisāmānyam apekṣya sarvaṃ gotvādi sādhāraṇatām upaiti |</l>
        <l n="cd">tasmād asādhāraṇam akṣagamyaṃ vadan na sāmānyam apahnuvīta ||</l>
      </lg>
      <lg n="5,5.188" xml:id="v5_5_188">
        <l n="ab">sāmānyarupeṇa na gṛhyate cet, kiṃ vāstyasādhāraṇabuddhir atra |</l>
        <l n="cd">yadvastu lokaḥ pratipadyate 'smin dvidhāpi tacchaktyata eva vaktum ||</l>
      </lg>
    </div>
    <div n="5,6 śabdapariccheda SBP">
      <lg n="5,6.1" xml:id="v5_6_1">
        <l n="ab">pratyakṣādiṣu vaktavyaṃ śabdamātrasya lakṣaṇam |</l>
        <l n="cd">adatitvariteneha kiṃ śāstrād abhidhīyate ||<pb n="288"/></l>
      </lg>
      <lg n="5,6.2" xml:id="v5_6_2">
        <l n="ab">sāmānyalakṣaṇaṃ tyaktvā viśeṣasyaiva lakṣaṇam |</l>
        <l n="cd">na śakyaṃ kevalaṃ vaktum ito 'py asya na vācyatā ||</l>
      </lg>
      <lg n="5,6.3" xml:id="v5_6_3">
        <l n="ab">yac coktaṃ śabdavijñānād arthe jñānam itīdṛśamū |</l>
        <l n="cd">aviśiṣṭaṃ viśiṣṭasya na tacchāstrasya lakṣaṇam ||</l>
      </lg>
      <lg n="5,6.4" xml:id="v5_6_4">
        <l n="ab">pravṛttir vā nivṛttir vā nityena kṛtakena vā |</l>
        <l n="cd">puṃsāṃ yenopadiśyeta tacchāstram abhidhīyate ||</l>
      </lg>
      <lg n="5,6.5" xml:id="v5_6_5">
        <l n="ab">svarūpakathanaṃ yat tu kasya cit tatra dṛśyate |</l>
        <l n="cd">tadaṅgatvena tasyāpi śāstratvam avagamyate ||</l>
      </lg>
      <lg n="5,6.6" xml:id="v5_6_6">
        <l n="ab">bhāvanāyāṃ samastāyāṃ vākyād evopajāyate |</l>
        <l n="cd">pravṛttir vā nivṛttir vā tacchāstraṃ na padād yataḥ ||</l>
      </lg>
      <lg n="5,6.7" xml:id="v5_6_7">
        <l n="ab">aparīkṣāmiṣeṇāpi lakṣaṇāni vadannayam |</l>
        <l n="cd">na svatantropayogitvanirapekṣāṇi jalpati ||</l>
      </lg>
      <lg n="5,6.8" xml:id="v5_6_8">
        <l n="ab">tatra yallokavākyasthaṃ kathayecchabdalakṣaṇam |</l>
        <l n="cd">vedaṃ vyākhyātukāmasya tannātīvopayujyate ||<pb n="289"/></l>
      </lg>
      <lg n="5,6.9" xml:id="v5_6_9">
        <l n="ab">pratyakṣādyupayogaṃ tu varṇamātrāditaḥ puraḥ |</l>
        <l n="cd">śāstrārthajñānavelāyāṃ matvā tallakṣaṇaṃ kṛtam ||</l>
      </lg>
      <lg n="5,6.10" xml:id="v5_6_10">
        <l n="ab">yat tu gāmānayetyādivākyasthaṃ śabdalakṣaṇam |</l>
        <l n="cd">tasya nehopayogo 'sti tasmāc chāstragataṃ kṛtam ||</l>
      </lg>
      <lg n="5,6.11" xml:id="v5_6_11">
        <l n="ab">veśeṣaś ca na sāmānyam antareṇāsti kaś cana |</l>
        <l n="cd">tasmāt tam apy udāhṛtya sāmānyaṃ lakṣayet sukham ||</l>
      </lg>
      <lg n="5,6.12" xml:id="v5_6_12">
        <l n="ab">sāmānyarūpam apy etadadhikārād viśiṣyate |<pb n="290"/></l>
        <l n="cd">codanā copadeśaś ca śāstram evety udāhṛtam ||</l>
      </lg>
      <lg n="5,6.13" xml:id="v5_6_13">
        <l n="ab">yathā ca codanāśabdo vaidikyām eva vartate |</l>
        <l n="cd">śabdajñānārthavijñānaśabdau śāstre tathā sthitau ||</l>
      </lg>
      <lg n="5,6.14" xml:id="v5_6_14">
        <l n="ab">pratyakṣādyaparīkṣyatve tadantarbhāvahetukam |</l>
        <l n="cd">śāstrasyāpy aparīkṣyatvamanayaiva dhiyoditam ||</l>
      </lg>
      <lg n="5,6.15" xml:id="v5_6_15">
        <l n="ab">tatrānumānam evedaṃ bauddhair vaiśeṣikaiḥ śritam |</l>
        <l n="cd">bhedaḥ sāṃkhyādibhis tv iṣṭo na tūktaṃ bhedakāraṇam ||</l>
      </lg>
      <lg n="5,6.16" xml:id="v5_6_16">
        <l n="ab">pūrvasaṃskārayuktāntyavarṇavākyādikalpanā |</l>
        <l n="cd">vivakṣādi ca dhūmādau nāstīty etena bhinnatā ||</l>
      </lg>
      <lg n="5,6.17" xml:id="v5_6_17">
        <l n="ab">yair uktā tatra vaidharmyavikalpasamajātitā |<pb n="291"/></l>
        <l n="cd">dhūmānityaviṣāṇyādiviśeṣān na hi bhinnatā ||</l>
      </lg>
      <lg n="5,6.18" xml:id="v5_6_18">
        <l n="ab">tailakṣaṇyaparityāgo yāvan na pratipādyate |</l>
        <l n="cd">tāvad viśeṣamātreṇa vadato jātitā bhavet ||</l>
      </lg>
      <lg n="5,6.19" xml:id="v5_6_19">
        <l n="ab">yatheṣṭaviniyogena pratītir yāpi śabdataḥ |</l>
        <l n="cd">na dhūmāder itīhāpi vyabhicāro 'ṅgavṛttibhiḥ ||</l>
      </lg>
      <lg n="5,6.20" xml:id="v5_6_20">
        <l n="ab">hastasaṃjñādayo ye 'pi yadarthapratipādane |</l>
        <l n="cd">bhaveyuḥ kṛtasaṅketāste na liṅgam iti sthitiḥ ||<pb n="292"/></l>
      </lg>
      <lg n="5,6.21" xml:id="v5_6_21">
        <l n="ab">puruṣākṣiptatayāṃ ca tathaiva vyabhicāritā |</l>
        <l n="cd">padavaidikavākyānāṃ na satyavyāpitā bhavet ||</l>
      </lg>
      <lg n="5,6.22" xml:id="v5_6_22">
        <l n="ab">sambandhātubhavaś cāyaṃ so 'nyatrāpi vilakṣaṇaḥ |</l>
        <l n="cd">etasmin puruṣāpekṣā deśāpekṣāgnidhūmayoḥ ||</l>
      </lg>
      <lg n="5,6.23" xml:id="v5_6_23">
        <l n="ab">kālādyapekṣayā cānyaḥ, uktā cānyair abhinnatā |</l>
        <l n="cd">āptavādāvisaṃvādasāmānyād anumānataḥ ||</l>
      </lg>
      <lg n="5,6.24" xml:id="v5_6_24">
        <l n="ab">na cāpūrvādiśabdānāṃ bhedāt sarvatra bhinnatā |</l>
        <l n="cd">na cehāśvādiśabdebhyo bhedas teṣāṃ pratīyate ||</l>
      </lg>
      <lg n="5,6.25" xml:id="v5_6_25">
        <l n="ab">na cāpy ajñātasambandhaṃ padaṃ kiñ cit prakāśakam |</l>
        <l n="cd">sambandhān anubhūtyāto na syād ananumānatā ||<pb n="293"/></l>
      </lg>
      <lg n="5,6.26" xml:id="v5_6_26">
        <l n="ab">tulyākāratayāpy atra śabdajñānārthataddhiyām |</l>
        <l n="cd">agnidhūmeṣv adṛṣṭatvān na bhedas tannivāraṇāt ||</l>
      </lg>
      <lg n="5,6.27" xml:id="v5_6_27">
        <l n="ab">pratibimbeṣv anaikānto bimbaṃ yādṛgghi darpaṇe |</l>
        <l n="cd">tādṛṅ mukhādi budhyante, na cātrānanumānatā ||</l>
      </lg>
      <lg n="5,6.28" xml:id="v5_6_28">
        <l n="ab">pratyakṣatā tadāpy atra tadānyair vyabhicāritā |</l>
        <l n="cd">yatra pādādi bambena gatānām anumīyate ||</l>
      </lg>
      <lg n="5,6.29" xml:id="v5_6_29">
        <l n="ab">ekavākyāt sakṛc coktān nāpy anekasya tatkṣaṇam |</l>
        <l n="cd">syād viruddhāviruddhasya bodhād etasya bhinnātā ||</l>
      </lg>
      <lg n="5,6.30" xml:id="v5_6_30">
        <l n="ab">liṅgasyāpi hi tādrūpyaṃ dṛṣṭaṃ hetuviruddhayoḥ |<pb n="294"/></l>
        <l n="cd">virodhān nānumānaṃ cet, syād anāgamatāpi te ||</l>
      </lg>
      <lg n="5,6.31" xml:id="v5_6_31">
        <l n="ab">yatra caikārthatā vākye tatra syād anumānatā |</l>
        <l n="cd">sakṛduccarite cāsmin vivakṣaikaiva dṛśyate ||</l>
      </lg>
      <lg n="5,6.32" xml:id="v5_6_32">
        <l n="ab">yas tv anirdhānaṃ ca dhūmādau vyabhicāritam |</l>
        <l n="cd">sa liṅge 'py asphuṭe dṛṣṭas tasmān naitena bhidyate ||</l>
      </lg>
      <lg n="5,6.33" xml:id="v5_6_33">
        <l n="ab">dṛṣṭāntānabhidhānaṃ ca dhūmādau vyabhicāritam |</l>
        <l n="cd">prasiddhatvād dhi tatrāpi na dṛṣṭānto 'bhidhīyate ||</l>
      </lg>
      <lg n="5,6.34" xml:id="v5_6_34">
        <l n="ab">anabhyas te tv apekṣante śabde sambandhinaḥ smṛtim |</l>
        <l n="cd">atra pratyukta ity evaṃ budhyante hi cirāt kva cit ||</l>
      </lg>
      <lg n="5,6.35" xml:id="v5_6_35">
        <l n="ab">paroktā hetavaś cātra nābhedasya nivāritāḥ |</l>
        <l n="cd">śabdānumānayor aikyaṃ dhūmād agnyanumānavat ||</l>
      </lg>
      <lg n="5,6.36" xml:id="v5_6_36">
        <l n="ab">anvayavyatirekābhyām ekapratyakṣadarśanāt |</l>
        <l n="cd">sambandhapūrvakatvāc ca pratipattir ito yataḥ ||</l>
      </lg>
      <lg n="5,6.37" xml:id="v5_6_37">
        <l n="ab">pratyakṣānyapramāṇatvāt tadadṛṣṭārthabodhanāt |</l>
        <l n="cd">sāmānyaviṣayatvāc ca traikālyaviṣayāśrayāt ||<pb n="295"/></l>
      </lg>
      <lg n="5,6.38" xml:id="v5_6_38">
        <l n="ab">kaiś cin mīmāṃsakair ukto bhedo 'tra viṣayāntarāt |</l>
        <l n="cd">pūrvābhyāṃ hy aparicchinne śāstram arthe pravartate ||</l>
      </lg>
      <lg n="5,6.39" xml:id="v5_6_39">
        <l n="ab">tatrāpi nāgamatvaṃ syāt puruṣokte, tathās tu cet |</l>
        <l n="cd">pratyayaḥ kin nimitto 'rthe, vaktṛbuddheḥ, kuto nv asau ||</l>
      </lg>
      <lg n="5,6.40" xml:id="v5_6_40">
        <l n="ab">na śabdārthasya sāliṅgaṃ na śabdo 'syāḥ kathañ cana |</l>
        <l n="cd">viśeṣo gamyate tābhyāṃ na caitasyānumeyatā ||</l>
      </lg>
      <lg n="5,6.41" xml:id="v5_6_41">
        <l n="ab">tena vaktur abhiprāye pratyakṣādyanirūpite |</l>
        <l n="cd">puruṣoktir api śroturāgamatvaṃ prapadyate ||</l>
      </lg>
      <lg n="5,6.42" xml:id="v5_6_42">
        <l n="ab">na cāpy ananumeyatvam āgamārthasya śakyate |<pb n="296"/></l>
        <l n="cd">liṅgaṃ hi śabda evāsya dhūmo 'gner iva kalpyate ||</l>
      </lg>
      <lg n="5,6.43" xml:id="v5_6_43">
        <l n="ab">na cāpy ananumeyavāt pramāṇāntaragamyatā |</l>
        <l n="cd">rūpasyāśrāvaṇatvena na hy apratyakṣateṣyate ||</l>
      </lg>
      <lg n="5,6.44" xml:id="v5_6_44">
        <l n="ab">evaṃ sati svayūthyā na ke cin nātiprapañcinaḥ |</l>
        <l n="cd">anumānaviśeṣo 'yam īdṛg dharmasya bodhakaḥ ||</l>
      </lg>
      <lg n="5,6.45" xml:id="v5_6_45">
        <l n="ab">bhaviṣyatyartharūpaṃ tu liṅgaṃ dharme nirākṛtam |</l>
        <l n="cd">saṃjñānumānatecchā tu na duṣyedāgame 'pi naḥ ||</l>
      </lg>
      <lg n="5,6.46" xml:id="v5_6_46">
        <l n="ab">lakṣaṇena tv abhinnatvaṃ yadi śabdānumānayoḥ |</l>
        <l n="cd">vedajñānāpramāṇatvaṃ syād atallakṣaṇatvataḥ ||</l>
      </lg>
      <lg n="5,6.47" xml:id="v5_6_47">
        <l n="ab">āptavādāvisaṃvādasāmānyān nṛvacassu hi |</l>
        <l n="cd">lakṣaṇenānumānatvāt prāmāṇyaṃ siddhimṛcchati ||</l>
      </lg>
      <lg n="5,6.48" xml:id="v5_6_48">
        <l n="ab">vede tv āptanarābhāvāt sambandhānubhavād ṛte |</l>
        <l n="cd">lakṣaṇaṃ nānumānasyety aprāmāṇyaṃ prasajyate ||<pb n="297"/></l>
      </lg>
      <lg n="5,6.49" xml:id="v5_6_49">
        <l n="ab">nanv ekadeśasatyatve tasya syād anumānatā |</l>
        <l n="cd">vedatvād agnihotrādau vāyukṣepiṣṭhavākyavat ||</l>
      </lg>
      <lg n="5,6.50" xml:id="v5_6_50">
        <l n="ab">nādityayūpe 'naikāntāt, tadvad vā gauṇatā bhavet |</l>
        <l n="cd">nātaḥ pratyanumānānām evaṃ pūrvoktayā viśā ||</l>
      </lg>
      <lg n="5,6.51" xml:id="v5_6_51">
        <l n="ab">tasmāl lakṣaṇabhedena yadi śabdapramāṇatā |</l>
        <l n="cd">samā loke ca vede ca siddhā vedapramāṇatā ||</l>
      </lg>
      <lg n="5,6.52" xml:id="v5_6_52">
        <l n="ab">tena cāptopadeśatvaṃ na syād āgamalakṣaṇam |</l>
        <l n="cd">nāptasya sambhavo vede, loke nāsmāt pramāṇatā ||</l>
      </lg>
      <lg n="5,6.53" xml:id="v5_6_53">
        <l n="ab">purastād varṇitaṃ hy etat, tsmāc chabdena yā matiḥ |<pb n="298"/></l>
        <l n="cd">tasyāḥ svataḥ pramāṇatvaṃ na cet syād doṣadarśanam ||</l>
      </lg>
      <lg n="5,6.54" xml:id="v5_6_54">
        <l n="ab">anumānena caitasya prāmāṇyaṃ kevalaṃ samam |</l>
        <l n="cd">pade tāvat kṛto yatnaḥ parair ity atra varṇyate ||</l>
      </lg>
      <lg n="5,6.55" xml:id="v5_6_55">
        <l n="ab">viṣayo 'nyādṛśas tāvad dṛśyate liṅgaśabdayoḥ |</l>
        <l n="cd">sāmānyaviṣayatvaṃ ca padasya sthāpayiṣyati ||</l>
      </lg>
      <lg n="5,6.56" xml:id="v5_6_56">
        <l n="ab">dharmādharmaviśiṣṭaś ca liṅgīty etac ca sādhitam |</l>
        <l n="cd">na tāvad anumānaṃ hi yāvat tadviṣayaṃ na tat ||</l>
      </lg>
      <lg n="5,6.57" xml:id="v5_6_57">
        <l n="ab">sāmānyād atiriktaṃ tu śābde vākyasya gocaraḥ |</l>
        <l n="cd">sāmarthyād anumeyatvād aśrute 'pi padāntare ||</l>
      </lg>
      <lg n="5,6.58" xml:id="v5_6_58">
        <l n="ab">saṃkhyādimān padārthaś cet, na tāvat so 'vyayādiṣu |</l>
        <l n="cd">yatrāpi te pratīyante tatra vyakter viśeṣaṇam ||</l>
      </lg>
      <lg n="5,6.59" xml:id="v5_6_59">
        <l n="ab">padāntarābhidheyasya tādarthyāc ca kriyātmanaḥ |<pb n="299"/></l>
        <l n="cd">vākyārthe 'pi padaṃ yatra gomadādi prayujyate ||</l>
      </lg>
      <lg n="5,6.60" xml:id="v5_6_60">
        <l n="ab">saty apy atra viśeṣṭatve siddhatvān naiva pakṣatā |</l>
        <l n="cd">tāvān eva hi tatrārtho yaḥ pūrvam avadhāritaḥ ||</l>
      </lg>
      <lg n="5,6.61" xml:id="v5_6_61">
        <l n="ab">bhedabuddheś ca vaiṣamyaṃ prakṛtipratyayārthayoḥ |</l>
        <l n="cd">viśeṣaṇaviśeṣyārthasvātantryagrahaṇaṃ na ca ||</l>
      </lg>
      <lg n="5,6.62" xml:id="v5_6_62">
        <l n="ab">viśeṣyapūrvikā tatra buddhiś cātra viparyayaḥ |</l>
        <l n="cd">atha śabdo 'rthavattvena pakṣaḥ kasmān na kalpyate ||</l>
      </lg>
      <lg n="5,6.63" xml:id="v5_6_63">
        <l n="ab">pratijñārthaikadeśo hi hetus tatra prasajyate |</l>
        <l n="cd">pakṣe dhūmaviśeṣe ca sāmānyaṃ hetur iṣyate ||</l>
      </lg>
      <lg n="5,6.64" xml:id="v5_6_64">
        <l n="ab">śabdatvaṃ gamakaṃ nātra gośabdatvaṃ niṣetsyate |<pb n="300"/></l>
        <l n="cd">vyaktir eva viśiṣyāto hetuś caikā prasajyate ||</l>
      </lg>
      <lg n="5,6.65" xml:id="v5_6_65">
        <l n="ab">bhaved vyañjakabhedāc cet, na tv evaṃ pratyayo 'sti naḥ |</l>
        <l n="cd">kathaṃ cāsya viśiṣṭatvaṃ na tāvad deśakālataḥ ||</l>
      </lg>
      <lg n="5,6.66" xml:id="v5_6_66">
        <l n="ab">tatpratītiviśiṣṭaś cet, paraṃ kim anumīyate |</l>
        <l n="cd">na pratyāyanaśaktiś ca viśeṣasyānumīyate ||</l>
      </lg>
      <lg n="5,6.67" xml:id="v5_6_67">
        <l n="ab">viśeṣāṇāṃ na śaktir hi saikadeśe 'gnijātivat |</l>
        <l n="cd">sāmānyasyaiva śaktatvaṃ pakṣo hetus tad eva ca ||<pb n="301"/></l>
      </lg>
      <lg n="5,6.68" xml:id="v5_6_68">
        <l n="ab">tasmād arthaviśiṣṭasya na śabdasyānumeyatā |</l>
        <l n="cd">kathaṃ ca pakṣadharmatvaṃ śabdasyeha nirūpyate ||</l>
      </lg>
      <lg n="5,6.69" xml:id="v5_6_69">
        <l n="ab">na kriyākartṛsambandhād ṛte sambandhanaṃ kva cit |</l>
        <l n="cd">rājā bharttā manuṣyasya tena rājñaḥ sa ucyate ||</l>
      </lg>
      <lg n="5,6.70" xml:id="v5_6_70">
        <l n="ab">vṛkṣas tiṣṭhati śākhāsu tā vā tatreti tasya tāḥ |</l>
        <l n="cd">deśe 'gnimati dhūmasya kartṛtvaṃ bhavanaṃ prati ||</l>
      </lg>
      <lg n="5,6.71" xml:id="v5_6_71">
        <l n="ab">kāryakāraṇabhāvādau kriyā sarvatra vidyate |</l>
        <l n="cd">na cānavagatākāraḥ sambandho 'stīti gamyate ||</l>
      </lg>
      <lg n="5,6.72" xml:id="v5_6_72">
        <l n="ab">na cāsty asati sambandhe ṣaṣṭhītatpuruṣo 'pi vā |</l>
        <l n="cd">tasmān na pakṣadharmo 'yam iti śakyā nirūpaṇā ||</l>
      </lg>
      <lg n="5,6.73" xml:id="v5_6_73">
        <l n="ab">nivṛtte 'nyatra sambandhe ye 'pi tadviṣayātmanā |</l>
        <l n="cd">vadeyuḥ pakṣadharmatvaṃ śabdasyānupalabdhivat ||</l>
      </lg>
      <lg n="5,6.74" xml:id="v5_6_74">
        <l n="ab">tair apy etannirūpyaṃ tu śabdas tadviṣayaḥ katham |</l>
        <l n="cd">na taddeśādisadbhāvo nābhimukhyādi tasya vā ||</l>
      </lg>
      <lg n="5,6.75" xml:id="v5_6_75">
        <l n="ab">tasmād utpādayaty eṣa yato 'rthaviṣayā matim |</l>
        <l n="cd">tena tadviṣayaḥ śabda iti dharmatvakalpanā ||<pb n="302"/></l>
      </lg>
      <lg n="5,6.76" xml:id="v5_6_76">
        <l n="ab">tatra vācakatāyāṃ ca siddhāyāṃ pakṣadharmatā |</l>
        <l n="cd">na pratītyaṅgatāṃ gacchen na caivam anumānatā ||</l>
      </lg>
      <lg n="5,6.77" xml:id="v5_6_77">
        <l n="ab">gamakatāc ca dharmatvaṃ dharmatvād gamako yadi |</l>
        <l n="cd">syād anyonyāśrayatvaṃ hi tasmān naiṣāpi kalpanā ||</l>
      </lg>
      <lg n="5,6.78" xml:id="v5_6_78">
        <l n="ab">na cāgṛhītasambandhāḥ svarūpavyatirekataḥ |</l>
        <l n="cd">śabdaṃ jānanti yenātra pakṣadharmamatir bhavet ||</l>
      </lg>
      <lg n="5,6.79" xml:id="v5_6_79">
        <l n="ab">na ca svarūpamātreṇa dhūmādeḥ pakṣadharmatā |</l>
        <l n="cd">na cāpi pūrvasambandham apekṣyaiṣā prasajyate ||</l>
      </lg>
      <lg n="5,6.80" xml:id="v5_6_80">
        <l n="ab">dhūmavān ayam ity evam apūrvasyāpi jāyate |</l>
        <l n="cd">pakṣadharmamatiḥ, tena bhidyetottaralakṣaṇāt ||</l>
      </lg>
      <lg n="5,6.81" xml:id="v5_6_81">
        <l n="ab">na tv atra pūrvasambandhād adhikā pakṣadharmatā |<pb n="303"/></l>
        <l n="cd">na cārthapratyayāt pūrvam ity anaṅgam iyaṃ bhavet ||</l>
      </lg>
      <lg n="5,6.82" xml:id="v5_6_82">
        <l n="ab">na ca dharmī gṛhīto 'tra yena taddharmatā bhavet |</l>
        <l n="cd">parvatādir yathā deśaḥ prāgdharmatvāvadhāraṇāt ||</l>
      </lg>
      <lg n="5,6.83" xml:id="v5_6_83">
        <l n="ab">yaś cātra kathyate dharmī prameyo 'sya sa eva naḥ |</l>
        <l n="cd">na cānavadhṛte tasmiṃs taddharmatvāvadhāraṇam ||</l>
      </lg>
      <lg n="5,6.84" xml:id="v5_6_84">
        <l n="ab">prāk sa cet pakṣadharmatvād gṛhītaḥ kiṃ tataḥ param |</l>
        <l n="cd">paṣadharmādibhir jñātair yena syād anumānitā ||</l>
      </lg>
      <lg n="5,6.85" xml:id="v5_6_85">
        <l n="ab">anvayo na ca śabdasya prameyeṇa nirūpyate |</l>
        <l n="cd">vyāpāreṇa hi sarveṣām anvitatvaṃ pratīyate ||</l>
      </lg>
      <lg n="5,6.86" xml:id="v5_6_86">
        <l n="ab">yatra dhūmo 'sti tatrāgner astitvenānvayaḥ sphuṭaḥ |</l>
        <l n="cd">na tv evaṃ yatra śabdo 'sti tatrārtho 'stīti niścayaḥ ||</l>
      </lg>
      <lg n="5,6.87" xml:id="v5_6_87">
        <l n="ab">na tāvat tatra deśe 'sau tatkāle vāvagamyate |</l>
        <l n="cd">bhaven nityavibhutvāc cet, sarvārtheṣu ca tat samam ||</l>
      </lg>
      <lg n="5,6.88" xml:id="v5_6_88">
        <l n="ab">tena sarvatra dṛṣṭatvād vyatirekasya cāgateḥ |</l>
        <l n="cd">sarvaśabdair aśeṣārthapratipattiḥ prasajyate ||<pb n="304"/></l>
      </lg>
      <lg n="5,6.89" xml:id="v5_6_89">
        <l n="ab">athaivaṃ deśakālābhyām asatyatvaprakalpane |</l>
        <l n="cd">vācakapratyayaṃ kaś cid brūyād arthadhiyānvitam ||</l>
      </lg>
      <lg n="5,6.90" xml:id="v5_6_90">
        <l n="ab">naivam apy asti dṛṣṭo hi vināpy arthadhiyā kva cit |</l>
        <l n="cd">vācakapratyayo 'smābhir avyutpannanarān prati ||</l>
      </lg>
      <lg n="5,6.91" xml:id="v5_6_91">
        <l n="ab">dvitīyādiprayoge ca bhaved anvayakalpanā |</l>
        <l n="cd">śatakṛtvaḥ prayukte 'pi na ca dṛṣṭārthadhīḥ kva cit ||</l>
      </lg>
      <lg n="5,6.92" xml:id="v5_6_92">
        <l n="ab">nanu ye jñātasambandhās teṣāṃ dṛṣṭo 'nvayaḥ sphuṭaḥ |</l>
        <l n="cd">yady evam anvayāt pūrvaṃ sambandhaḥ ko 'pi kalpitaḥ ||</l>
      </lg>
      <lg n="5,6.93" xml:id="v5_6_93">
        <l n="ab">nāṅgam arthadhiyām eṣā bhaved anvayakalpanā |</l>
        <l n="cd">anvayādhīnajanmatvam anumānasya ca sthitam ||</l>
      </lg>
      <lg n="5,6.94" xml:id="v5_6_94">
        <l n="ab">jñāte pratītisāmarthye tadvaśād eva jāyate |</l>
        <l n="cd">paścād anvaya ity eṣa kāraṇaṃ katham ucyate ||</l>
      </lg>
      <lg n="5,6.95" xml:id="v5_6_95">
        <l n="ab">tasmāt tannirapekṣaiva śabdaśaktiḥ pratīyate |<pb n="305"/></l>
        <l n="cd">na ca dhūmānvayāt pūrvaṃ śaktatvam avagamyate ||</l>
      </lg>
      <lg n="5,6.96" xml:id="v5_6_96">
        <l n="ab">vyatireko 'py avijñātād arthāc chabdadhiyau yadi |</l>
        <l n="cd">so 'pi paścāt sthitatvena nārthapratyayasādhanam ||</l>
      </lg>
      <lg n="5,6.97" xml:id="v5_6_97">
        <l n="ab">sambandhaṃ yaṃ tu vakṣyāmastasya nirṇayakāraṇam |</l>
        <l n="cd">syād anvayo 'tirekaś ca na tv arthādhigamasya tau ||</l>
      </lg>
      <lg n="5,6.98" xml:id="v5_6_98">
        <l n="ab">tasmād ananumānatvaṃ cābde pratyakṣavad bhavet |</l>
        <l n="cd">trairūpyarahitatvena tādṛgviṣayavarjanāt ||</l>
      </lg>
      <lg n="5,6.99" xml:id="v5_6_99">
        <l n="ab">sati cāsya pramāṇatve bhedābhedanirūpanā |</l>
        <l n="cd">yuktā na tu padajñānāt padārtho 'tra pramīyate ||<pb n="306"/></l>
      </lg>
      <lg n="5,6.100" xml:id="v5_6_100">
        <l n="ab">padaṃ prayujyamānaṃ hi caturddhārthe prayujyate |</l>
        <l n="cd">pratyakṣe ca parokṣe ca jñāte 'jñāte 'pi vā purā ||</l>
      </lg>
      <lg n="5,6.101" xml:id="v5_6_101">
        <l n="ab">tatra yat pūrvavijñāte pratyakṣe ca prayujyate |</l>
        <l n="cd">pramite ca prayuktatvād anuvādo 'dhikād vinā ||</l>
      </lg>
      <lg n="5,6.102" xml:id="v5_6_102">
        <l n="ab">adṛṣṭapūrve tv ajñānaṃ sambandhapratyayo 'pi vā |</l>
        <l n="cd">sambandho na ca tasyārthaḥ, yo 'rthaḥ sa tv anyagocaraḥ ||</l>
      </lg>
      <lg n="5,6.103" xml:id="v5_6_103">
        <l n="ab">parokṣe 'nanubhūte ca nābhidheye matir bhavet |</l>
        <l n="cd">parokṣaś cānubhūtaś ca yas tatra smṛtir iṣyate ||</l>
      </lg>
      <lg n="5,6.104" xml:id="v5_6_104">
        <l n="ab">pramite ca pravṛttatvāt smṛter nāsti pramāṇatā |</l>
        <l n="cd">paricchedaphalatvād dhi prāmāṇyam upajāyate ||</l>
      </lg>
      <lg n="5,6.105" xml:id="v5_6_105">
        <l n="ab">tādātvikaparicchedaphalatvena pramāṇatā |</l>
        <l n="cd">pratyabhijñānavat kasmāt smṛter api na kalpyate ||</l>
      </lg>
      <lg n="5,6.106" xml:id="v5_6_106">
        <l n="ab">yāvān pūrvaparicchinnas tāvān evāvadhāryate |</l>
        <l n="cd">smṛtyā tadanusāreṇa tadāsattve 'sya naiva dhīḥ ||</l>
      </lg>
      <lg n="5,6.107" xml:id="v5_6_107">
        <l n="ab">padam abhyadhikābhāvāt smārakān na viśiṣyate |</l>
        <l n="cd">padādhikyaṃ bhavet kiñ cit tatpadasya na gocaraḥ ||<pb n="307"/></l>
      </lg>
      <lg n="5,6.108" xml:id="v5_6_108">
        <l n="ab">prāṇam anumānaṃ vā yady api syāt padānmitiḥ |</l>
        <l n="cd">vākyārthasyāgamārthatvād doṣo nāgamavādinām ||</l>
      </lg>
      <lg n="5,6.109" xml:id="v5_6_109">
        <l n="ab">vākyārthe tu padārthebhyaḥ sambandhānubhavād ṛte |</l>
        <l n="cd">buddhir utpadyate tena bhinnā 'sāvakṣabuddhivat ||</l>
      </lg>
      <lg n="5,6.110" xml:id="v5_6_110">
        <l n="ab">vākyādhikaraṇe cāsya hetoḥ siddhir bhaviṣyati |</l>
        <l n="cd">sarveṣāṃ ca paroktānāṃ vākyabuddhāvasiddhatā ||</l>
      </lg>
      <lg n="5,6.111" xml:id="v5_6_111">
        <l n="ab">vākyeṣv adṛṣṭeṣv api sārthakeṣu padārthavinmātratayā pratītim |</l>
        <l n="cd">dṛṣṭvānumānavyatirekabhītāḥ kliṣṭāḥ padābhedavicāraṇāyām ||</l>
      </lg>
    </div>
    <div n="5,7 upamānapariccheda UMP">
      <lg n="5,7.1" xml:id="v5_7_1">
        <l n="ab">kīdṛggavaya ityevaṃ pṛṣṭo nāgarikair yadi |</l>
        <l n="cd">bravītyāraṇyako vākyaṃ yathā gaur gavayas tathā ||<pb n="308"/></l>
      </lg>
      <lg n="5,7.2" xml:id="v5_7_2">
        <l n="ab">etasminn upamānatvaṃ prasiddhaṃ śabare punaḥ |</l>
        <l n="cd">tasyāgamābahirbhāvād anyathaivopavarṇitam ||</l>
      </lg>
      <lg n="5,7.3" xml:id="v5_7_3">
        <l n="ab">puruṣapratyayenaiva tatrārthaḥ sampratīyate |</l>
        <l n="cd">tadīyavacanatvena tasmād āgama eva saḥ ||</l>
      </lg>
      <lg n="5,7.4" xml:id="v5_7_4">
        <l n="ab">sadṛśād upajāyeta yā matiḥ sadṛśāntare |</l>
        <l n="cd">dhyānādismṛtitulyatvāt sā pramāṇaṃ kathaṃ bhavet ||</l>
      </lg>
      <lg n="5,7.5" xml:id="v5_7_5">
        <l n="ab">deśakālādibhedena yathānyatra viśiṣyate |</l>
        <l n="cd">prameyaṃ naivam asty atra nagarasthānusārataḥ ||</l>
      </lg>
      <lg n="5,7.6" xml:id="v5_7_6">
        <l n="ab">śrutātideśavākyānām āraṇye gavaye matiḥ |</l>
        <l n="cd">yā sopamānaṃ keṣāñ cid gosādṛśyānurañjitā ||</l>
      </lg>
      <lg n="5,7.7" xml:id="v5_7_7">
        <l n="ab">pratyakṣo gavayas tāvat sādṛśyasmṛtir atra tu |</l>
        <l n="cd">nanu sādṛśyayukte 'rthe na smṛtir nendriyād gatiḥ ||<pb n="309"/></l>
      </lg>
      <lg n="5,7.8" xml:id="v5_7_8">
        <l n="ab">pūrvavākyārthavijñānān nādhikyaṃ gavaye yadi |</l>
        <l n="cd">smaraṇād aviśiṣṭatvāt saṅgater na pramāṇatā ||</l>
      </lg>
      <lg n="5,7.9" xml:id="v5_7_9">
        <l n="ab">atha tv adhikatā kā cit pratyakṣādivaśād bhavet |</l>
        <l n="cd">yāvaddhīndriyasambandhas tat pratyakṣam iti sthitam ||</l>
      </lg>
      <lg n="5,7.10" xml:id="v5_7_10">
        <l n="ab">syaryamāṇasya cāṃśasya vivedenāpramāṇatā |</l>
        <l n="cd">śrutātideśavākyatvaṃ na cātīvopayujyate ||</l>
      </lg>
      <lg n="5,7.11" xml:id="v5_7_11">
        <l n="ab">ye 'pi hy aśrutatadvākyās teṣām api bhavaty ayam |</l>
        <l n="cd">pratyakṣadṛṣṭagotvānāṃ vane gavayadarśinām ||</l>
      </lg>
      <lg n="5,7.12" xml:id="v5_7_12">
        <l n="ab">atha saṃjñānusandhānaṃ teṣāṃ nāstīti varṇyate |</l>
        <l n="cd">na nāma vastu tat tāvat sarvathā taiḥ pratīyate ||</l>
      </lg>
      <lg n="5,7.13" xml:id="v5_7_13">
        <l n="ab">na ca śabdārthasambandhaḥ prameyo 'tra tadeṣyate |<pb n="310"/></l>
        <l n="cd">sādṛśyāvadhṛte vākye vākyād avagato hy asau ||</l>
      </lg>
      <lg n="5,7.14" xml:id="v5_7_14">
        <l n="ab">na cāsya pratyabhijñānaṃ punarutpadyate vane |</l>
        <l n="cd">śaktyor atīndriyatvena smṛtir eva hi seṣyate ||</l>
      </lg>
      <lg n="5,7.15" xml:id="v5_7_15">
        <l n="ab">śabdānuviddhabodhe 'pi pratyakṣam upapāditam |</l>
        <l n="cd">tasmāt sādṛśyayuktārthaḥ prameyo 'pūrva ucyatām ||</l>
      </lg>
      <lg n="5,7.16" xml:id="v5_7_16">
        <l n="ab">vyavasāyātmakatvaṃ tu pratyakṣasya yadeṣyate |</l>
        <l n="cd">jātyādivat tadā tena sādṛśyaṃ kiṃ na mīyate ||</l>
      </lg>
      <lg n="5,7.17" xml:id="v5_7_17">
        <l n="ab">pratyakṣābhāsam etat tu nirvikalpakavādinām |<pb n="311"/></l>
        <l n="cd">prameyavastvabhāvāc ca nābhipretā pramāṇatā ||</l>
      </lg>
      <lg n="5,7.18" xml:id="v5_7_18">
        <l n="ab">sādṛśyasyāpi vastutvaṃ na śakyam apabādhitum |</l>
        <l n="cd">bhūyo 'vayavasāmānyayogo jātyantarasya tat ||<pb n="312"/></l>
      </lg>
      <lg n="5,7.19" xml:id="v5_7_19">
        <l n="ab">sadṛśāvayavatvaṃ tu yatra padmadalākṣivat |</l>
        <l n="cd">tat svāvayavasāmānyabhūmnā teṣā bhaviṣyati ||</l>
      </lg>
      <lg n="5,7.20" xml:id="v5_7_20">
        <l n="ab">evaṃ jātiguṇadravyakriyāśaktisvadharmataḥ |</l>
        <l n="cd">ekaikadvitrisāmastyabhedād etasya citratā ||</l>
      </lg>
      <lg n="5,7.21" xml:id="v5_7_21">
        <l n="ab">na dharmā eva sādṛśyaṃ bhūyastā vā tadāśrayā |</l>
        <l n="cd">bhūyastvavaddhi jātyādi sadṛśatvena dṛśyate ||</l>
      </lg>
      <lg n="5,7.22" xml:id="v5_7_22">
        <l n="ab">yamayoḥ katham etac ced, dṛṣṭatvāt kim ihocyate |</l>
        <l n="cd">kva cid dhi bhūyasām etat kva cid alpīyasām api ||</l>
      </lg>
      <lg n="5,7.23" xml:id="v5_7_23">
        <l n="ab">naitāvatā viśeṣeṇa vastutvaṃ tasya hīyate |<pb n="313"/></l>
        <l n="cd">sāmānyāny api caitāni nāśīnyāśrayanāśataḥ ||</l>
      </lg>
      <lg n="5,7.24" xml:id="v5_7_24">
        <l n="ab">anantāśrayayogāc ca na nāśo 'nyatra vidyate |</l>
        <l n="cd">tena sarvaṃ na sāmānyaṃ nityatvena prakalpyate ||</l>
      </lg>
      <lg n="5,7.25" xml:id="v5_7_25">
        <l n="ab">sāmānyānāṃ na vā nāśaḥ kva cid abhyupagamyate |</l>
        <l n="cd">sarvasya hy āśrayaḥ kaś cid asti deśāntarādiṣu ||</l>
      </lg>
      <lg n="5,7.26" xml:id="v5_7_26">
        <l n="ab">teṣāṃ bhūyas tayā cedaṃ sādṛśyam atiricyate |</l>
        <l n="cd">tāni vyastāni santy evaṃ pratyakṣe 'pi kva cit kva cit ||</l>
      </lg>
      <lg n="5,7.27" xml:id="v5_7_27">
        <l n="ab">sadṛśāvayavatvaṃ tu yatra nāma pratīyate |</l>
        <l n="cd">tad apy avayavānāṃ syāt samānavayavāntaraiḥ ||</l>
      </lg>
      <lg n="5,7.28" xml:id="v5_7_28">
        <l n="ab">evaṃ tāvad yato nāsti parābhedaprakalpanā |</l>
        <l n="cd">tataḥ paraṃ tu sāmānyaṃ bhavet sādṛśyavarjitam ||</l>
      </lg>
      <lg n="5,7.29" xml:id="v5_7_29">
        <l n="ab">pradhānānāṃ tu sāmānyaṃ yatraikaṃ sampratīyate |</l>
        <l n="cd">sa eveti bhavet tatra tadbhede sadṛśatvadhīḥ ||<pb n="314"/></l>
      </lg>
      <lg n="5,7.30" xml:id="v5_7_30">
        <l n="ab">citrādau yatra sādṛśyaṃ sāmānyaṃ tatra kiṃ bhavet |</l>
        <l n="cd">tatrāpi pṛthivīvarṇaviśeṣādisamānatā ||</l>
      </lg>
      <lg n="5,7.31" xml:id="v5_7_31">
        <l n="ab">rūpagandharasānāṃ ca kasya cit tulyatā kva cit |</l>
        <l n="cd">nāvaśyaṃ sarvasāmānyāt sādṛśyam upajāyate ||</l>
      </lg>
      <lg n="5,7.32" xml:id="v5_7_32">
        <l n="ab">pṛthivyādiṣu caiteṣāṃ satām eva svabhāvataḥ |</l>
        <l n="cd">pariṇāmādibhir vyaktir yathādṛṣṭyavadhāryate ||</l>
      </lg>
      <lg n="5,7.33" xml:id="v5_7_33">
        <l n="ab">na hi śaktyātmanā kiñ cid asajjama prapadyate |<pb n="315"/></l>
        <l n="cd">dharmāṇāṃ na ca nānātvam, asti cāvāntararasthitiḥ ||</l>
      </lg>
      <lg n="5,7.34" xml:id="v5_7_34">
        <l n="ab">vastutve sati cāsyaivaṃ sambandhasya ca cakṣuṣā |</l>
        <l n="cd">dvayor ekatra vā dṛṣṭeḥ pratyakṣatvaṃ na vāryate ||</l>
      </lg>
      <lg n="5,7.35" xml:id="v5_7_35">
        <l n="ab">sāmānyavac ca sādṛśyam ekaikatra samāpte |</l>
        <l n="cd">pratiyoginyadṛṣṭe 'pi tasmāt tadupapadyate ||</l>
      </lg>
      <lg n="5,7.36" xml:id="v5_7_36">
        <l n="ab">tatra yady api gāṃ smṛtvā tadbhānam upajāyate |</l>
        <l n="cd">sannidhergavayasthatvād bhaved indriyagocaraḥ ||</l>
      </lg>
      <lg n="5,7.37" xml:id="v5_7_37">
        <l n="ab">tasmād yat smaryate tat syāt sādṛśyena viśeṣitam |</l>
        <l n="cd">prameyam upamānasya sādṛśyaṃ vā tadanvatam ||<pb n="316"/></l>
      </lg>
      <lg n="5,7.38" xml:id="v5_7_38">
        <l n="ab">pratyakṣeṇāvabuddhe 'pi sādṛśye gavi ca smṛteḥ |</l>
        <l n="cd">viśiṣṭasyānyato 'siddher upamānanapramāṇatā ||</l>
      </lg>
      <lg n="5,7.39" xml:id="v5_7_39">
        <l n="ab">pratyakṣe 'pi yathā deśe smaryamāṇe ca pāvake |</l>
        <l n="cd">viśiṣṭaviṣayatvena nānumānāpramāṇatā ||</l>
      </lg>
      <lg n="5,7.40" xml:id="v5_7_40">
        <l n="ab">yatra tv asadṛśād eva kalpayitvopajāyate |</l>
        <l n="cd">sādṛśyapratyayas tatra tadābhāsatvakalpanā ||</l>
      </lg>
      <lg n="5,7.41" xml:id="v5_7_41">
        <l n="ab">bādhakapratyayāc caiṣā sādṛśyābhāsatā matā |</l>
        <l n="cd">yathā palālakūṭasya sādṛśyaṃ kuñjarādinā ||<pb n="317"/></l>
      </lg>
      <lg n="5,7.42" xml:id="v5_7_42">
        <l n="ab">samīpastho 'pi jānāti sādṛśyaṃ neti tatra hi |</l>
        <l n="cd">na bādhyate samīpādau yat tu sādṛśyam eva tat ||</l>
      </lg>
      <lg n="5,7.43" xml:id="v5_7_43">
        <l n="ab">na caitasyānumānatvaṃ pakṣadharmādyasambhavāt |</l>
        <l n="cd">prāk prameyasya sādṛśyaṃ na dharmatvena gṛhyate ||</l>
      </lg>
      <lg n="5,7.44" xml:id="v5_7_44">
        <l n="ab">gavaye gṛhyamāṇaṃ ca na gavām anumāpakam |</l>
        <l n="cd">pratijñārthaikadeśatvād gogatasya na liṅgatā ||</l>
      </lg>
      <lg n="5,7.45" xml:id="v5_7_45">
        <l n="ab">gavayaś cāpy asambandhān na gor liṅgatvamṛcchati |</l>
        <l n="cd">sādṛśyaṃ na ca sarveṇa pūrvaṃ dṛṣṭaṃ tadanvayi ||</l>
      </lg>
      <lg n="5,7.46" xml:id="v5_7_46">
        <l n="ab">ekasminn api dṛṣṭe 'rthe dvitīyaṃ paśyato vane |</l>
        <l n="cd">sādṛśyena sahaivāsmiṃs tadaivotpadyate matiḥ ||<pb n="318"/></l>
      </lg>
      <lg n="5,7.47" xml:id="v5_7_47">
        <l n="ab">śṛṅgitvāder athocyeta sambandhāl liṅgatā gavi |</l>
        <l n="cd">na, teṣāṃ gavayajñānavyāpāraṃ pratyupakṣayāt ||</l>
      </lg>
      <lg n="5,7.48" xml:id="v5_7_48">
        <l n="ab">yadi tebhyaḥ pratītiḥ syān niḥsādṛśyaiva sā bhavet |</l>
        <l n="cd">na gauḥ śṛṅgādisadṛśī sadṛśī gavayena tu ||</l>
      </lg>
      <lg n="5,7.49" xml:id="v5_7_49">
        <l n="ab">sadṛśapratyayaṃ dṛṣṭvā śṛṅgādipratyayāt param |</l>
        <l n="cd">gavayapratyayād eva gojñānam upajāyate ||</l>
      </lg>
      <lg n="5,7.50" xml:id="v5_7_50">
        <l n="ab">sadṛśāvayavatve tu teṣām evopamā bhavet |</l>
        <l n="cd">na ca śṛṅgādayo yatra tatra gaur anumīyate ||</l>
      </lg>
      <lg n="5,7.51" xml:id="v5_7_51">
        <l n="ab">itthaṃ cānumimānasya bhrāntajñānaṃ prasajyate |</l>
        <l n="cd">nagarasthe tu gojñānaṃ smaraṇān nātivartate ||<pb n="319"/></l>
      </lg>
      <lg n="5,7.52" xml:id="v5_7_52">
        <l n="ab">bhinnānumānād upameyam uktam, sauryādivākyair asahāyi dṛṣṭam |</l>
        <l n="cd">sādṛśyato 'gnyādiyutaṃ kathaṃ nu, pratyāyayed ity upayujyate naḥ ||</l>
      </lg>
      <lg n="5,7.53" xml:id="v5_7_53">
        <l n="ab">pratinidhir api caivaṃ vrīhisādṛśyayogād bhavati tadapacāre yatra nīvārajātau |</l>
        <l n="cd">tad api phalam abhīṣṭaṃ lakṣaṇasyopamāyāḥ pratikṛtir api gauṇair bodhyate yatra cānyaiḥ ||</l>
      </lg>
      <lg n="5,7.54" xml:id="v5_7_54">
        <l n="ab">matir api ca tathaiva drāgivotpadyate 'sminn |</l>
        <l n="cd">itaraviṣayabodhe 'saty apītthaṃ ca bādhaḥ ||<pb n="320"/></l>
      </lg>
    </div>
    <div n="5,8 arthāpattipariccheda AAP">
      <lg n="5,8.1" xml:id="v5_8_1">
        <l n="ab">pramāṇaṣaṭkavijñāto yatrārtho nānyathā bhavet |</l>
        <l n="cd">adṛṣṭaṃ kalpayed anyaṃ sārthāpattir udāhṛtā ||</l>
      </lg>
      <lg n="5,8.2" xml:id="v5_8_2">
        <l n="ab">dṛṣṭaḥ pañcabhir apy asmād bhedenoktā śrutodbhavā |</l>
        <l n="cd">pramāṇagrāhiṇītvena yasmāt pūrvavilakṣaṇā ||</l>
      </lg>
      <lg n="5,8.3" xml:id="v5_8_3">
        <l n="ab">tatra pratyakṣato jñānād dāhād dahanaśaktatā |</l>
        <l n="cd">vahner anumitāt sūrye yānāt tacchaktiyogyatā ||</l>
      </lg>
      <lg n="5,8.4" xml:id="v5_8_4">
        <l n="ab">śrutārthāpattir atraiva parastād abhidhāsyate |</l>
        <l n="cd">gavayopamitā yā gaus tajjñānagrāhyatā matā ||</l>
      </lg>
      <lg n="5,8.5" xml:id="v5_8_5">
        <l n="ab">abhidhānaprasiddhyartham arthāpattyāvabodhitāt |</l>
        <l n="cd">śabde bodhakasāmarthyāt tannityatvaprakalpanam ||<pb n="321"/></l>
      </lg>
      <lg n="5,8.6" xml:id="v5_8_6">
        <l n="ab">abhidhā nānyathā sidhyed iti vācakaśaktatām |</l>
        <l n="cd">arthāpattyāvagamyaivaṃ tadananyagateḥ punaḥ ||</l>
      </lg>
      <lg n="5,8.7" xml:id="v5_8_7">
        <l n="ab">arthāpattyantareṇaiva śabdanityatvaniścayaḥ |</l>
        <l n="cd">darśanasya parārthatvād ity asminn abhidhāsyate ||</l>
      </lg>
      <lg n="5,8.8" xml:id="v5_8_8">
        <l n="ab">pramāṇābhāvanirṇītacaitrābhāvaviśeṣitāt |</l>
        <l n="cd">gehāc caitrabahirbhāvasiddhir yā tv iha darśitā ||</l>
      </lg>
      <lg n="5,8.9" xml:id="v5_8_9">
        <l n="ab">tām abhāvotthitām anyām arthāpattim udāharet |</l>
        <l n="cd">pakṣadoṣeṣu cānyāsāmudāharaṇavistaraḥ ||</l>
      </lg>
      <lg n="5,8.10" xml:id="v5_8_10">
        <l n="ab">abhāvāvagatāc caitrād bahirbhāvasya sūcanam |</l>
        <l n="cd">pakṣadharmādyanaṅgatvād bhinnaivāpy anumānataḥ ||</l>
      </lg>
      <lg n="5,8.11" xml:id="v5_8_11">
        <l n="ab">bahirdeśaviśiṣṭe 'rthe deśe vā tadviśeṣite |</l>
        <l n="cd">prameye yo gṛhābhāvaḥ pakṣadharmas tv asau katham ||</l>
      </lg>
      <lg n="5,8.12" xml:id="v5_8_12">
        <l n="ab">tadabhāvaviśiṣṭaṃ tu gṛhaṃ dharmo na kasyacit |</l>
        <l n="cd">gṛhābhāvaviśiṣṭas tu tadāsau na pratīyate ||</l>
      </lg>
      <lg n="5,8.13" xml:id="v5_8_13">
        <l n="ab">gamyate tu gṛhaṃ tatra na ca caitraḥ pratīyate |<pb n="322"/></l>
        <l n="cd">na cātrādarśanaṃ hetur yathābhāve 'bhidhāsyate ||</l>
      </lg>
      <lg n="5,8.14" xml:id="v5_8_14">
        <l n="ab">tena veśmanyadṛṣṭatvād iti hetur na kalpyate |</l>
        <l n="cd">adarśanād abhāve ca prameyasyāvadhārite ||</l>
      </lg>
      <lg n="5,8.15" xml:id="v5_8_15">
        <l n="ab">bahirbhāvamatir nāsau tenādarśanahetukā |</l>
        <l n="cd">caitrābhāvasya hetutvaṃ gehe 'bhāvaś ca saṃsthitaḥ ||</l>
      </lg>
      <lg n="5,8.16" xml:id="v5_8_16">
        <l n="ab">pūrvaṃ na cāgṛhītasya dharmiṇaḥ syāt prameyatā |</l>
        <l n="cd">na cātra bāhyadeśo vā caitro vā gṛhyate purā ||</l>
      </lg>
      <lg n="5,8.17" xml:id="v5_8_17">
        <l n="ab">nadīpūreṇa yā vṛṣṭir upariṣṭāt pratīyate |</l>
        <l n="cd">deśe katham adṛṣṭe tu pakṣadharmatvasambhavaḥ ||</l>
      </lg>
      <lg n="5,8.18" xml:id="v5_8_18">
        <l n="ab">vṛṣṭimatparadeśatvaṃ nadīpuravato 'tra tu |</l>
        <l n="cd">deśasya pratipadyante yadvārthāpattir eva sā ||<pb n="323"/></l>
      </lg>
      <lg n="5,8.19" xml:id="v5_8_19">
        <l n="ab">jīvataś ca gṛhābhāvaḥ pakṣadharmo 'tra kalpyate |</l>
        <l n="cd">tatsaṃvittir bahirbhāvaṃ na cābuddhvopajāyate ||</l>
      </lg>
      <lg n="5,8.20" xml:id="v5_8_20">
        <l n="ab">agnimattānapekṣā tu dhūmavattā pratīyate |</l>
        <l n="cd">na tadgrahaṇavelāyām agnyadhīnaṃ hi kiñcana ||</l>
      </lg>
      <lg n="5,8.21" xml:id="v5_8_21">
        <l n="ab">gehābhāvas tu yaḥ śuddho vidyamānatvavarjitaḥ |</l>
        <l n="cd">sa mṛteṣv api dṛṣṭatvād bahirvṛtter na sādhakaḥ ||</l>
      </lg>
      <lg n="5,8.22" xml:id="v5_8_22">
        <l n="ab">vidyamānatvasaṃsṛṣṭagṛhābhāvadhiyānayā |</l>
        <l n="cd">gehād utkālitaś caitro vidyate bahir eva hi ||</l>
      </lg>
      <lg n="5,8.23" xml:id="v5_8_23">
        <l n="ab">gehābhāvatvamātraṃ tu yat svatantraṃ pratīyate |</l>
        <l n="cd">na tāvatā bahirbhāvaś caitrasyaivāvadhāryate ||<pb n="324"/></l>
      </lg>
      <lg n="5,8.24" xml:id="v5_8_24">
        <l n="ab">siddhe sadbhāvavijñāne gehābhāvadhiyātra tu |</l>
        <l n="cd">gehād utkālitā sattā bahir evāvatiṣṭhate ||</l>
      </lg>
      <lg n="5,8.25" xml:id="v5_8_25">
        <l n="ab">tenāsya nirapekṣasya vyabhicāro mṛtādinā |</l>
        <l n="cd">yasya tv avyabhicāritvaṃ na tato 'nyat pratīyate ||</l>
      </lg>
      <lg n="5,8.26" xml:id="v5_8_26">
        <l n="ab">tasmāt pratyakṣato gehe caitrābhāve hy abhāvataḥ |</l>
        <l n="cd">jñāte yat sattvavijñānaṃ tad evedaṃ bahiḥ sthitam ||</l>
      </lg>
      <lg n="5,8.27" xml:id="v5_8_27">
        <l n="ab">pakṣadharmātmalābhāya bahirbhāvaḥ praveśitaḥ |</l>
        <l n="cd">tadviśiṣṭo 'numeyaḥ syāt pakṣadharmānvayādibhiḥ ||</l>
      </lg>
      <lg n="5,8.28" xml:id="v5_8_28">
        <l n="ab">pakṣadharmādivijñānaṃ bahiḥ sambodhato yadi |</l>
        <l n="cd">taiś ca tadbodhato 'vaśyam anyonyāśrayatā bhavet ||</l>
      </lg>
      <lg n="5,8.29" xml:id="v5_8_29">
        <l n="ab">anyathānupapattau tu prameyānupraveśitā |</l>
        <l n="cd">tādrūpyeṇaiva vijñānān na doṣaḥ pratibhāti naḥ ||<pb n="325"/></l>
      </lg>
      <lg n="5,8.30" xml:id="v5_8_30">
        <l n="ab">avinābhāvitā cātra tadaiva parikalpyate |</l>
        <l n="cd">na prāg avadhṛtety evaṃ saty apy eṣā na kāraṇam ||</l>
      </lg>
      <lg n="5,8.31" xml:id="v5_8_31">
        <l n="ab">gṛhābhāvabahirbhāvau na ca dṛṣṭau niyogataḥ |</l>
        <l n="cd">sāhitye 'pi pramāṇaṃ ca tayor anyan na vidyate ||</l>
      </lg>
      <lg n="5,8.32" xml:id="v5_8_32">
        <l n="ab">anyathānupapattyaiva hy ekenānyat pratīyate |</l>
        <l n="cd">tathā na kalpyate tac cet sāhityaṃ na pratīyate ||</l>
      </lg>
      <lg n="5,8.33" xml:id="v5_8_33">
        <l n="ab">tena sambandhavelāyāṃ sambandhyanyataro dhruvam |</l>
        <l n="cd">arthāpattyāvagantavyaḥ paścād asty anumānatā ||</l>
      </lg>
      <lg n="5,8.34" xml:id="v5_8_34">
        <l n="ab">gṛhadvāri sthito yas tu bahirbhāvaṃ prakalpayet |</l>
        <l n="cd">yadaikasminn ayaṃ deśe na tadānyatra vidyate ||</l>
      </lg>
      <lg n="5,8.35" xml:id="v5_8_35">
        <l n="ab">tadāpy avidyamānatvaṃ na sarvatra pratīyate |</l>
        <l n="cd">na caikadeśe nāstitvād vyāptir hetor bhaviṣyati ||<pb n="326"/></l>
      </lg>
      <lg n="5,8.36" xml:id="v5_8_36">
        <l n="ab">nanv atrāvidyamānatvaṃ gamyate 'nupalabdhitaḥ |</l>
        <l n="cd">sā cāprayatnasādhyatvād ekasthasyaiva sidhyati ||</l>
      </lg>
      <lg n="5,8.37" xml:id="v5_8_37">
        <l n="ab">naitayānupalabdhyātra vastvabhāvaḥ pratīyate |</l>
        <l n="cd">taddeśāgamanāt sā hi dūrastheṣv asti satsv api ||</l>
      </lg>
      <lg n="5,8.38" xml:id="v5_8_38">
        <l n="ab">gatvā gatvā tu tān deśān yady artho nopalabhyate |</l>
        <l n="cd">tato 'nyakāraṇābhāvād asann ity avagamyate ||</l>
      </lg>
      <lg n="5,8.39" xml:id="v5_8_39">
        <l n="ab">nanu cāgnyādyabhāve 'pi dhūmādivyatirekiṇām |</l>
        <l n="cd">taddeśāgamanāt spaṣṭo vyatireko na sidhyati ||</l>
      </lg>
      <lg n="5,8.40" xml:id="v5_8_40">
        <l n="ab">yasya vastvantarābhāvaḥ prameyas tasya duṣyati |</l>
        <l n="cd">mama tv adṛṣṭamātreṇa gamakaḥ sahacāriṇaḥ ||</l>
      </lg>
      <lg n="5,8.41" xml:id="v5_8_41">
        <l n="ab">nanv evam itaratrāpi sambandho 'nupalabdhitaḥ |</l>
        <l n="cd">caitrābhāvasya bhāvena dṛṣṭatvād upapadyate ||<pb n="327"/></l>
      </lg>
      <lg n="5,8.42" xml:id="v5_8_42">
        <l n="ab">sāhitye mitadeśatvāt prasiddhe cāgnidhūmayoḥ |</l>
        <l n="cd">vyatirekasya cādṛṣṭer gamakatvaṃ prakalpyate ||</l>
      </lg>
      <lg n="5,8.43" xml:id="v5_8_43">
        <l n="ab">iha sāhityam evedam ekasya sahabhāvinaḥ |</l>
        <l n="cd">anantadeśavarttitvān na tāvad upapadyate ||</l>
      </lg>
      <lg n="5,8.44" xml:id="v5_8_44">
        <l n="ab">nanu deśāntaraṃ śūnyaṃ caitreṇaivaṃ pratīyate |</l>
        <l n="cd">taddeśavyatiriktatvāt samīpasthitadeśavat ||</l>
      </lg>
      <lg n="5,8.45" xml:id="v5_8_45">
        <l n="ab">viruddhāvyabhicāritvaṃ tadvad eva hi gamyate |</l>
        <l n="cd">samīpadeśabhinnatvāt caitrādhiṣṭhitadeśavat ||</l>
      </lg>
      <lg n="5,8.46" xml:id="v5_8_46">
        <l n="ab">puruṣasya tu kārtsnyena yad ekatropalambhanam |</l>
        <l n="cd">tasyānyathā na siddhiḥ syād ity anyeṣv asya nāstitā ||<pb n="328"/></l>
      </lg>
      <lg n="5,8.47" xml:id="v5_8_47">
        <l n="ab">tenārthāpattipūrvatvam atra yatra ca kāraṇe |</l>
        <l n="cd">kāryādarśanataḥ śakter astitvaṃ sampratīyate ||</l>
      </lg>
      <lg n="5,8.48" xml:id="v5_8_48">
        <l n="ab">kāryasya nanu liṅgatvaṃ na sambandhānapekṣaṇāt |</l>
        <l n="cd">dṛṣṭvā sambandhitāṃ caiṣā śaktir gamyeta nānyathā ||</l>
      </lg>
      <lg n="5,8.49" xml:id="v5_8_49">
        <l n="ab">taddarśane tadānīṃ ca pratyakṣāder asambhavāt |</l>
        <l n="cd">arthāpatteḥ pramāṇatvaṃ trailakṣaṇyād vinā bhavet ||<pb n="329"/></l>
      </lg>
      <lg n="5,8.50" xml:id="v5_8_50">
        <l n="ab">anumānād abhinnatvān noktau jayaparājayau |</l>
        <l n="cd">vadhyaghātakabhāvena yau sarpanakulādiṣu ||</l>
      </lg>
      <lg n="5,8.51" xml:id="v5_8_51">
        <l n="ab">pīno divā na bhuṅkte cety evamādivacaḥ śrutau |</l>
        <l n="cd">rātribhojanavijñānaṃ śrutārthāpattir ucyate ||</l>
      </lg>
      <lg n="5,8.52" xml:id="v5_8_52">
        <l n="ab">tām arthagocarāṃ kecid apare śabdagocarām |</l>
        <l n="cd">kalpayanty āgamāc cainām abhinnāṃ pratijānate ||</l>
      </lg>
      <lg n="5,8.53" xml:id="v5_8_53">
        <l n="ab">prāyaśaś cānayā vede vyavahāro vyavasthitaḥ |</l>
        <l n="cd">so 'vaidikaḥ prasajyeta yady eṣā bhidyate tataḥ ||</l>
      </lg>
      <lg n="5,8.54" xml:id="v5_8_54">
        <l n="ab">vacanasya śrutasyaiva so 'py arthaḥ kaiścid āśritaḥ |</l>
        <l n="cd">tadarthopaplutasyānyair iṣṭo vākyāntarasya tu ||</l>
      </lg>
      <lg n="5,8.55" xml:id="v5_8_55">
        <l n="ab">na tāvac chrūyamāṇasya vacaso 'rtho 'yam iṣyate |</l>
        <l n="cd">na hy anekārthatā yuktā vākye vācakatā tathā ||</l>
      </lg>
      <lg n="5,8.56" xml:id="v5_8_56">
        <l n="ab">padārthānvayarūpeṇa vākyārtho hi pratīyate |</l>
        <l n="cd">na rātryādipadārthaś ca divāvākyena gamyate ||<pb n="330"/></l>
      </lg>
      <lg n="5,8.57" xml:id="v5_8_57">
        <l n="ab">na divādipadārthānāṃ saṃsargo rātribhojanam |</l>
        <l n="cd">na bhedo yena tadvākyaṃ tasya syāt pratipādakam ||</l>
      </lg>
      <lg n="5,8.58" xml:id="v5_8_58">
        <l n="ab">anyārthavyāpṛtatvāc ca na dvitīyārthakalpanā |</l>
        <l n="cd">tasmād vākyāntareṇāyaṃ buddhisthena pratīyate ||</l>
      </lg>
      <lg n="5,8.59" xml:id="v5_8_59">
        <l n="ab">tasya cāgamikatve 'pi yat tad vākyaṃ pratīyate |</l>
        <l n="cd">pramāṇaṃ tasya vaktavyaṃ pratyakṣādiṣu yad bhavet ||</l>
      </lg>
      <lg n="5,8.60" xml:id="v5_8_60">
        <l n="ab">na hy anuccārite vākye pratyakṣaṃ tāvad iṣyate |</l>
        <l n="cd">nānumānaṃ na cedaṃ hi dṛṣṭaṃ tena saha kvacit ||</l>
      </lg>
      <lg n="5,8.61" xml:id="v5_8_61">
        <l n="ab">yadi tv anupalabdhe 'pi sambandhe liṅgateṣyate |</l>
        <l n="cd">taduccāraṇamātreṇa sarvavākyamatir bhavet ||</l>
      </lg>
      <lg n="5,8.62" xml:id="v5_8_62">
        <l n="ab">na cārthāpattigamyāni sarvaiḥ sarvavacāṃsi hi |</l>
        <l n="cd">sambaddhāny upalabdhāni yena teṣv anumā bhavet ||</l>
      </lg>
      <lg n="5,8.63" xml:id="v5_8_63">
        <l n="ab">na ca sattānumānena viśeṣo vānumīyate |<pb n="331"/></l>
        <l n="cd">iha vākyaviśeṣasya sattaiva tv avagamyate ||</l>
      </lg>
      <lg n="5,8.64" xml:id="v5_8_64">
        <l n="ab">pūrvasiddhaḥ svatantro 'rthaḥ svatantreṇa viśeṣitaḥ |</l>
        <l n="cd">dharmādharmaviśiṣṭo 'tra nānumeyaḥ pratīyate ||</l>
      </lg>
      <lg n="5,8.65" xml:id="v5_8_65">
        <l n="ab">atha śrutasya vākyasya mīyate tadviśiṣṭatā |</l>
        <l n="cd">tataḥ pakṣo 'bhyupetaḥ syād aprasiddhaviśeṣaṇaḥ ||</l>
      </lg>
      <lg n="5,8.66" xml:id="v5_8_66">
        <l n="ab">kiñ ca liṅgāntarābhāvād etasya yadi liṅgatā |</l>
        <l n="cd">pratijñārthaikadeśatvaṃ padavat te prasajyate ||</l>
      </lg>
      <lg n="5,8.67" xml:id="v5_8_67">
        <l n="ab">tadvad eva nirākāryā vacaso dharmadharmitā |</l>
        <l n="cd">nāgṛhīte hi taddharmo gṛhīte nānumeyatā ||</l>
      </lg>
      <lg n="5,8.68" xml:id="v5_8_68">
        <l n="ab">kriyākārakasambandhād ṛte nāsti tu dharmatā |</l>
        <l n="cd">avācakatayā caitan na dharmo viṣayātmanā ||</l>
      </lg>
      <lg n="5,8.69" xml:id="v5_8_69">
        <l n="ab">pratīter vācakatvaṃ cet prasaktānekaśaktitā |</l>
        <l n="cd">anumāviṣayotthaṃ tu dharmatvaṃ niṣphalaṃ bhavet ||</l>
      </lg>
      <lg n="5,8.70" xml:id="v5_8_70">
        <l n="ab">padārthair api tadvākyaṃ nāsambandhāt pratīyate |<pb n="332"/></l>
        <l n="cd">sāmānyānyanyathāsiddher viśeṣaṃ gamayanti hi ||</l>
      </lg>
      <lg n="5,8.71" xml:id="v5_8_71">
        <l n="ab">na tu vākyāntareṇaiṣāṃ vinā kiñcin na sidhyati |</l>
        <l n="cd">na cāpy anyaḥ prakāro 'sti tena vākyena saṅgatau ||</l>
      </lg>
      <lg n="5,8.72" xml:id="v5_8_72">
        <l n="ab">athaitad vāci kalpyeta vākyam anyat tathaiva ca |</l>
        <l n="cd">prasaṅgāt tatra dūre 'pi nāsambandhāt pramucyate ||</l>
      </lg>
      <lg n="5,8.73" xml:id="v5_8_73">
        <l n="ab">tataś ca prathamād eva varaṃ jñātum asaṅgatāt |</l>
        <l n="cd">anvayavyatirekau ca pratiṣedhyau pade yathā ||</l>
      </lg>
      <lg n="5,8.74" xml:id="v5_8_74">
        <l n="ab">śrutavākyena sādṛśyaṃ nāśrutasyāsti kiñcana |</l>
        <l n="cd">tasmād anupamānatvam arthasyāpy anayā diśā ||</l>
      </lg>
      <lg n="5,8.75" xml:id="v5_8_75">
        <l n="ab">upamānatvaliṅgatve vākyaṃ prati nivārite |</l>
        <l n="cd">arthe 'pi caivam eva syāt, <pb n="333"/>  tasmāt pūrveṣv asambhavaḥ ||</l>
      </lg>
      <lg n="5,8.76" xml:id="v5_8_76">
        <l n="ab">ataḥ śrutasya vākyasya yad arthapratipādanam |</l>
        <l n="cd">tadātmalābha eva syād vinā nety etad iṣyate ||</l>
      </lg>
      <lg n="5,8.77" xml:id="v5_8_77">
        <l n="ab">etadarthād vinā nāyam ity arthaḥ kiṃ na kalpyate |</l>
        <l n="cd">vākyārthavac ca kiṃ nāyam āgamārthaḥ pratīyate ||</l>
      </lg>
      <lg n="5,8.78" xml:id="v5_8_78">
        <l n="ab">savikalpakavijñānaiḥ śabdaḥ pūrvaṃ pratīyate |</l>
        <l n="cd">labdhaprayojane vākye paraṃ nāgamikaṃ ca naḥ ||<pb n="334"/></l>
      </lg>
      <lg n="5,8.79" xml:id="v5_8_79">
        <l n="ab">nanu cāsati sambandhe sati vānavadhārite |</l>
        <l n="cd">gamyajñānam idaṃ vākyaṃ prasajyetāpramāṇakam ||</l>
      </lg>
      <lg n="5,8.80" xml:id="v5_8_80">
        <l n="ab">sambandhasya pramāṇatvaṃ sthitaṃ kiñceśvarājñayā |</l>
        <l n="cd">pratyakṣasya pramāṇatvaṃ kathaṃ vā saṅgater vinā ||</l>
      </lg>
      <lg n="5,8.81" xml:id="v5_8_81">
        <l n="ab">astīndriyārthasambandhas tatra cen nānapekṣaṇāt |</l>
        <l n="cd">na hi pratyakṣavelāyāṃ sarveṇāsau nirūpyate ||</l>
      </lg>
      <lg n="5,8.82" xml:id="v5_8_82">
        <l n="ab">yenāpi tu nirūpyeta paścād anubhavād asau |</l>
        <l n="cd">na syād eva pramāṇāṅgam asatā tulya eva saḥ ||</l>
      </lg>
      <lg n="5,8.83" xml:id="v5_8_83">
        <l n="ab">aprāpyakāriṇī yeṣāṃ cakṣuḥśrotre ca te yathā |</l>
        <l n="cd">tajjñānasya pramāṇatvam icchanty evaṃ bhaviṣyati ||</l>
      </lg>
      <lg n="5,8.84" xml:id="v5_8_84">
        <l n="ab">tasmād asattve sattve vā sambandhasya yad eva naḥ |</l>
        <l n="cd">jāyetābhaṅguraṃ jñānaṃ tasyaiva syāt pramāṇatā ||<pb n="335"/></l>
      </lg>
      <lg n="5,8.85" xml:id="v5_8_85">
        <l n="ab">na cāpy asyāḥ pramāṇatve kaścid vipratipadyate |</l>
        <l n="cd">bhedābhede visaṃvādaḥ kṛtas tatra ca nirṇayaḥ ||</l>
      </lg>
      <lg n="5,8.86" xml:id="v5_8_86">
        <l n="ab">kṛte yatra ca sambandhād buddhir eva na jāyate |</l>
        <l n="cd">tatra ki kriyatāṃ so 'pi prāmāṇye naiva kāraṇam ||</l>
      </lg>
      <lg n="5,8.87" xml:id="v5_8_87">
        <l n="ab">smṛtyā śrutir yā parikalpyate 'smin liṅgādibhir yā viniyojikā ca |</l>
        <l n="cd">phalādibhir yat paripūraṇaṃ ca sambandhadṛk tatra na kācid asti ||</l>
      </lg>
      <lg n="5,8.88" xml:id="v5_8_88">
        <l n="ab">tat sarvam ityādy asamañjasaṃ syān na cediyaṃ syād anumānato 'nyā |</l>
        <l n="cd">evaṃsvabhāvāpy anumānaśabdaṃ labheta ced asti yathepsitaṃ naḥ ||</l>
      </lg>
    </div>
    <div n="5,9 abhāvapariccheda ABH">
      <lg n="5,9.1" xml:id="v5_9_1">
        <l n="ab">pramāṇapañcakaṃ yatra vasturūpe na jāyate |<pb n="336"/></l>
        <l n="cd">vastusattāvabodhārthaṃ tatrābhāvapramāṇatā ||</l>
      </lg>
      <lg n="5,9.2" xml:id="v5_9_2">
        <l n="ab">vastvasaṅkarasiddhiś ca tatprāmāṇyasamāśrayā |</l>
        <l n="cd">kṣīre dadhyādi yan nāsti prāgabhāvaḥ sa ucyate ||</l>
      </lg>
      <lg n="5,9.3" xml:id="v5_9_3">
        <l n="ab">nāstitā payaso dadhni pradhvaṃsābhāva iṣyate |</l>
        <l n="cd">gavi yo 'śvādyabhāvas tu so 'nyonyābhāva ucyate ||</l>
      </lg>
      <lg n="5,9.4" xml:id="v5_9_4">
        <l n="ab">śiraso 'vayavā nimnā vṛddhikāṭhinyavarjitāḥ |</l>
        <l n="cd">śaśaśṛṅgādirūpeṇa so 'tyantābhāva ucyate ||</l>
      </lg>
      <lg n="5,9.5" xml:id="v5_9_5">
        <l n="ab">kṣīre dadhi bhaved evaṃ dadhni kṣīraṃ ghaṭe paṭaḥ |</l>
        <l n="cd">śaśe śṛṅgaṃ pṛthivyādau caitanyaṃ mūrtir ātmani ||</l>
      </lg>
      <lg n="5,9.6" xml:id="v5_9_6">
        <l n="ab">apsu gandho rasaś cāgnau vāyau rūpeṇa tau saha |</l>
        <l n="cd">vyomni saṃsparśitā te ca na ced asya pramāṇatā ||</l>
      </lg>
      <lg n="5,9.7" xml:id="v5_9_7">
        <l n="ab">na ca syād vyavahāro 'yaṃ kāraṇādivibhāgataḥ |</l>
        <l n="cd">prāgabhāvādibhedena nābhāvo bhidyate yadi ||</l>
      </lg>
      <lg n="5,9.8" xml:id="v5_9_8">
        <l n="ab">na cāvastuna ete syur bhedās tenāsya vastutā |<pb n="337"/></l>
        <l n="cd">kāryādīnām abhāvaḥ ko yo 'bhāvaḥ kāraṇāditaḥ ||</l>
      </lg>
      <lg n="5,9.9" xml:id="v5_9_9">
        <l n="ab">yadvānuvṛttivyāvṛttibuddhigrāhyo yatas tv ayam |</l>
        <l n="cd">tasmād gavādivad vastu, prameyatvāc ca gamyate ||</l>
      </lg>
      <lg n="5,9.10" xml:id="v5_9_10">
        <l n="ab">na caupacārikatvaṃ vā bhrāntir vāpi yadṛcchayā |</l>
        <l n="cd">bhavaty ato na sāmānyaviśeṣātmakatā mṛṣā ||</l>
      </lg>
      <lg n="5,9.11" xml:id="v5_9_11">
        <l n="ab">pratyakṣāder anutpattiḥ pramāṇābhāva ucyate |</l>
        <l n="cd">sātmanaḥ pariṇāmo vā vijñānaṃ vākyavastuni ||</l>
      </lg>
      <lg n="5,9.12" xml:id="v5_9_12">
        <l n="ab">svarūpapararūpābhyāṃ nityaṃ sadasadātmake |</l>
        <l n="cd">vastuni jñāyate kaiś cid rūpaṃ kiñ cit kadā cana ||<pb n="338"/></l>
      </lg>
      <lg n="5,9.13" xml:id="v5_9_13">
        <l n="ab">yasya yatra yadodbhūtir jighṛkṣā vopajāyate |</l>
        <l n="cd">cetyate 'nubhavas tasy tena ca vyapadiśyate ||</l>
      </lg>
      <lg n="5,9.14" xml:id="v5_9_14">
        <l n="ab">tasyopakārakatvena varttate 'śastadetaraḥ |</l>
        <l n="cd">ubhayor api saṃvittāv ubhayānugamo 'sti hi ||</l>
      </lg>
      <lg n="5,9.15" xml:id="v5_9_15">
        <l n="ab">ayam eveti yo hy eṣa bhāve bhavati nirṇayaḥ |</l>
        <l n="cd">naiṣa vastvantarābhāvasaṃvittyanugamād ṛte ||<pb n="339"/></l>
      </lg>
      <lg n="5,9.16" xml:id="v5_9_16">
        <l n="ab">nāstīty api ca saṃvittir na vastvanugamād ṛte |</l>
        <l n="cd">jñānaṃ na jāyate kiñ cid upaṣṭambhanavarjitam ||</l>
      </lg>
      <lg n="5,9.17" xml:id="v5_9_17">
        <l n="ab">pratyakṣādyavatāras tu bhāvāṃśo gṛhyate yadā |</l>
        <l n="cd">vyāpāras tadanutpatter abhāvāṃśe jighṛkṣite ||</l>
      </lg>
      <lg n="5,9.18" xml:id="v5_9_18">
        <l n="ab">na tāvad indriyair eṣā nāstīty utpadyate matiḥ |<pb n="340"/></l>
        <l n="cd">bhāvāṃśenaiva saṃyogo yogyatvādindriyasya hi ||</l>
      </lg>
      <lg n="5,9.19" xml:id="v5_9_19">
        <l n="ab">nanu bhāvād abhinnatvāt samprayogo 'sti tena ca |</l>
        <l n="cd">na hy atyantam abhedo 'sti rūpādivad ihāpi naḥ ||</l>
      </lg>
      <lg n="5,9.20" xml:id="v5_9_20">
        <l n="ab">dharmayor bheda iṣṭo hi dharmyabhede 'pi naḥ sthite |</l>
        <l n="cd">udbhavābhibhavātmatvād grahaṇaṃ cāvatiṣṭhate ||</l>
      </lg>
      <lg n="5,9.21" xml:id="v5_9_21">
        <l n="ab">idam eva nimittaṃ ca vivekasya pratīyate |</l>
        <l n="cd">bhāvābhāvadhiyor akṣaiḥ sambandho 'kṣānapekṣaṇam ||</l>
      </lg>
      <lg n="5,9.22" xml:id="v5_9_22">
        <l n="ab">rūpāder api bhedaṃ ca ke cid grāhakabhedataḥ |</l>
        <l n="cd">varṇayanti yathaikasya puṃsaḥ putrādirūpatām ||</l>
      </lg>
      <lg n="5,9.23" xml:id="v5_9_23">
        <l n="ab">buddhimātrakṛto bhedo rūpādau nityam eva hi |<pb n="341"/></l>
        <l n="cd">na ca deśādyabhinnānāṃ samudāyāvakalanā ||</l>
      </lg>
      <lg n="5,9.24" xml:id="v5_9_24">
        <l n="ab">sadguṇadravyarūpeṇa rūpāder ekateṣyate |</l>
        <l n="cd">svarūpāpekṣayā caiṣāṃ parasparavibhinnatā ||</l>
      </lg>
      <lg n="5,9.25" xml:id="v5_9_25">
        <l n="ab">yadi tadvadapekṣātra na syād bhedo 'tra naiva hi |</l>
        <l n="cd">sadasadrūpatā buddher bhaved anyataratra naḥ ||</l>
      </lg>
      <lg n="5,9.26" xml:id="v5_9_26">
        <l n="ab">tatsambandhe sad ityevaṃ tadrūpatvaṃ pratīyate |</l>
        <l n="cd">nāsty atredam itīdaṃ tu tadasaṃyogahetukam ||<pb n="342"/></l>
      </lg>
      <lg n="5,9.27" xml:id="v5_9_27">
        <l n="ab">gṛhītvā vastusadbhāvaṃ smṛtvā ca pratiyoginam |</l>
        <l n="cd">mānasaṃ nāstitājñānaṃ jāyate 'kṣānapekṣaṇāt ||<pb n="343"/></l>
      </lg>
      <lg n="5,9.28" xml:id="v5_9_28">
        <l n="ab">svarūpamātraṃ dṛṣṭvāpi paścāt kiñ cit smarann api |</l>
        <l n="cd">tatrānyanāstitāṃ pṛṣṭas tadaiva pratipadyate ||</l>
      </lg>
      <lg n="5,9.29" xml:id="v5_9_29">
        <l n="ab">na cāpy atrānumānatvaṃ liṅgābhāvāt pratīyate |</l>
        <l n="cd">bhāvāṃśo nanu liṅgaṃ syāt, tadānīṃ nājighṛkṣaṇāt ||</l>
      </lg>
      <lg n="5,9.30" xml:id="v5_9_30">
        <l n="ab">abhāvāvagater janma bhāvāṃśe hy ajighṛkṣite |<pb n="344"/></l>
        <l n="cd">tasmin pratīyamāne tu nābhāve jāyate matiḥ ||</l>
      </lg>
      <lg n="5,9.31" xml:id="v5_9_31">
        <l n="ab">na caiṣa prakṣadharmatvaṃ padavat pratipadyate |</l>
        <l n="cd">saha sarvair abhāvaiś ca bhāvo naikāntato gataḥ ||</l>
      </lg>
      <lg n="5,9.32" xml:id="v5_9_32">
        <l n="ab">kva cid bhāve 'pi sadbhāvo jñāto yasya kadā cana |</l>
        <l n="cd">tasyābhāvo 'pi tatraiva kadā cid avagamyate ||</l>
      </lg>
      <lg n="5,9.33" xml:id="v5_9_33">
        <l n="ab">yatrāpy adṛṣṭapūrvatvaṃ yadabhāvasya tatra ca |</l>
        <l n="cd">tadabhāvamatir dṛṣṭā sambandhe 'kṣānapekṣayā ||</l>
      </lg>
      <lg n="5,9.34" xml:id="v5_9_34">
        <l n="ab">kasya cid yadi bhāvasya syād abhāvena kena cit |</l>
        <l n="cd">sambandhadarśanam, tatra sarvamānaṃ prasajyate ||</l>
      </lg>
      <lg n="5,9.35" xml:id="v5_9_35">
        <l n="ab">gṛhīte 'pi ca bhāvāṃśe naivābhāve 'nyavastunaḥ |</l>
        <l n="cd">sarvatra matir ityevaṃ vyabhicārād aliṅgatā ||<pb n="345"/></l>
      </lg>
      <lg n="5,9.36" xml:id="v5_9_36">
        <l n="ab">sambandhe gṛhyamāṇe ca sambandhigrahaṇaṃ dhruvam |</l>
        <l n="cd">tatrābhāvamatiḥ kena pramāṇopajāyate ||</l>
      </lg>
      <lg n="5,9.37" xml:id="v5_9_37">
        <l n="ab">tadānīṃ na hi liṅgena sambandhigrahaṇaṃ bhavet |</l>
        <l n="cd">tatrāvaśyam abhāvasya pramāṇāntarato gatiḥ ||</l>
      </lg>
      <lg n="5,9.38" xml:id="v5_9_38">
        <l n="ab">pratyakṣāder anutpattir na tu liṅgaṃ bhaviṣyati |</l>
        <l n="cd">na viśeṣaṇasambandhas tasyāḥ sāmānyato bhavet ||</l>
      </lg>
      <lg n="5,9.39" xml:id="v5_9_39">
        <l n="ab">na cāpy abhāvasāmānye pramāṇam upajāyate |</l>
        <l n="cd">vyabhicārād viśeṣās tu pratīyeran kathaṃ tayā ||<pb n="346"/></l>
      </lg>
      <lg n="5,9.40" xml:id="v5_9_40">
        <l n="ab">na cānavagataṃ liṅgaṃ gṛhyate ced asāv api |</l>
        <l n="cd">abhāvatvād abhāvena gṛhyetānyena hetunā ||</l>
      </lg>
      <lg n="5,9.41" xml:id="v5_9_41">
        <l n="ab">sa cānyena grahītavyo nāgṛhīte hi liṅgatā |</l>
        <l n="cd">tadgṛhītir hi liṅgena syād anyenety anantatā ||</l>
      </lg>
      <lg n="5,9.42" xml:id="v5_9_42">
        <l n="ab">liṅgābhāve tathaiva syād anavastheyam ity ataḥ |</l>
        <l n="cd">kvāpy asya syāt pramāṇatvaṃ liṅgatvena vinā dhruvam ||</l>
      </lg>
      <lg n="5,9.43" xml:id="v5_9_43">
        <l n="ab">nāstīti dhīḥ phalaṃ caiṣā pratyakṣāder ajanmanaḥ |</l>
        <l n="cd">tasyaiva ca pramāṇatvam ānantaryāt pratīyate ||</l>
      </lg>
      <lg n="5,9.44" xml:id="v5_9_44">
        <l n="ab">trilakṣaṇena yā buddhir janyate sānumeṣyate |</l>
        <l n="cd">na cānutpattirūpasya kāraṇāpekṣitā kva cit ||</l>
      </lg>
      <lg n="5,9.45" xml:id="v5_9_45">
        <l n="ab">mānaṃ katham abhāvaś cet, prameyaṃ cāsya kīdṛśam |</l>
        <l n="cd">meyo yadvadabhavo hi mānam apy evam iṣyatām ||<pb n="347"/></l>
      </lg>
      <lg n="5,9.46" xml:id="v5_9_46">
        <l n="ab">bhāvātmake tathā meye nābhāvasya pramāṇatā |</l>
        <l n="cd">tathābhāvaprameye 'pi na bhāvasya pramāṇatā ||</l>
      </lg>
      <lg n="5,9.47" xml:id="v5_9_47">
        <l n="ab">bhāvātmakasya mānatvaṃ na ca rājājñayā sthitam |</l>
        <l n="cd">paricchedaphalatvād dhi prāmāṇyaṃ syād dvayor api ||</l>
      </lg>
      <lg n="5,9.48" xml:id="v5_9_48">
        <l n="ab">yadi cāsya pramāṇatvam abhāvatvena neṣyate |</l>
        <l n="cd">vastunaḥ kāraṇatvaṃ hi dṛṣṭam ity abhimānitā ||</l>
      </lg>
      <lg n="5,9.49" xml:id="v5_9_49">
        <l n="ab">na liṅgatvaprameyatve bhavetāṃ tadvad eva hi |</l>
        <l n="cd">tathā sati ca pūrvokto vyavahāro na sidhyati ||</l>
      </lg>
      <lg n="5,9.50" xml:id="v5_9_50">
        <l n="ab">pramāṇānām anutpatter nābhāvasyāpi dharmatā |</l>
        <l n="cd">yatrābhāvo 'sti tenāsyāḥ sambandho naiva vidyate ||</l>
      </lg>
      <lg n="5,9.51" xml:id="v5_9_51">
        <l n="ab">yo na sannihitas tatra tasya dharmo bhaved iyam |</l>
        <l n="cd">na ca tasya prameyatvaṃ dharmadharmitvavarjanāt ||<pb n="348"/></l>
      </lg>
      <lg n="5,9.52" xml:id="v5_9_52">
        <l n="ab">abhāvena tu sambandho bhavet tadviṣayatvataḥ |</l>
        <l n="cd">tajjānād viṣayatvaṃ ca jñāne meyaṃ na vidyate ||</l>
      </lg>
      <lg n="5,9.53" xml:id="v5_9_53">
        <l n="ab">saṃyogasamavāyādisambandho naiva vidyate |</l>
        <l n="cd">nāgṛhīte hi dharmatvaṃ gṛhīte siddhasādhanam ||</l>
      </lg>
      <lg n="5,9.54" xml:id="v5_9_54">
        <l n="ab">abhāvaśabdavācyatvāt pratyakṣādeś ca bhidyate |</l>
        <l n="cd">pramāṇānām abhāvo hi prameyāṇām abhāvavat ||</l>
      </lg>
      <lg n="5,9.55" xml:id="v5_9_55">
        <l n="ab">abhāvo vā pramāṇena svānurūpeṇa mīyate |</l>
        <l n="cd">prameyatvād yathā bhāvas tasmād bhāvātmakāt pṛthak ||</l>
      </lg>
      <lg n="5,9.56" xml:id="v5_9_56">
        <l n="ab">karmāṇi sarvāṇi phalaiḥ samastaiḥ sarvair yathāvac ca yadaṅgakāṇḍaiḥ |</l>
        <l n="cd">na saṅgatānīha parasparaṃ ca nāṅgaṃ tadetat prabhavaṃ kratūnām ||</l>
      </lg>
      <lg n="5,9.57" xml:id="v5_9_57">
        <l n="ab">yuktyāgamābhyām iti tarkito 'yaṃ pramāṇaṣaṭkaṃ pravibhajya bhāṣye |</l>
        <l n="cd">tato 'dhikaṃ yad dvayam iṣṭam anyair bhedo na tasyety api siddham etat ||<pb n="349"/></l>
      </lg>
      <lg n="5,9.58" xml:id="v5_9_58">
        <l n="ab">iha bhavati śatādau sambhavādyāsahasrānmatir aviyutabhāvāt sānumānād abhinnā |</l>
        <l n="cd">jagati bahu na tathyaṃ nityam aitihyam uktaṃ bhavati tu yadi satyaṃ nāgamād bhidyate tat ||</l>
      </lg>
    </div>
    <div n="5,10 citrākṣepavāda CAV">
      <lg n="5,10.1" xml:id="v5_10_1">
        <l n="ab">paralokaphalāḥ pūrvam ākṣiptāś codanāḥ paraiḥ |</l>
        <l n="cd">idānīm aihikākṣepaḥ, <pb n="350"/>  sūtrakāreṇa codyate ||</l>
      </lg>
      <lg n="5,10.2" xml:id="v5_10_2">
        <l n="ab">citrāpaśuphalatvādiviṣayāś codaṇā mṛṣā |</l>
        <l n="cd">pratyakṣādyadhikāre 'pi tair arthāsaṅgatir yataḥ ||</l>
      </lg>
      <lg n="5,10.3" xml:id="v5_10_3">
        <l n="ab">yadīdṛk tanmṛṣā dṛṣṭaṃ vipralipsor yathā vacaḥ |</l>
        <l n="cd">nadītīre phalānīti tatrādṛśyāni tāni cet ||</l>
      </lg>
      <lg n="5,10.4" xml:id="v5_10_4">
        <l n="ab">na vā paśuphalā citrā svakāle tadadānaḥ |</l>
        <l n="cd">snānabhujyādivat te 'pi tatsādhyā na bhavanti vā ||</l>
      </lg>
      <lg n="5,10.5" xml:id="v5_10_5">
        <l n="ab">tadutpattāvasadbhāvāt svarge tṛptisukhādivat |</l>
        <l n="cd">vaidharmyeṇobhayatrāpi bhavetāṃ sukham ardane ||</l>
      </lg>
      <lg n="5,10.6" xml:id="v5_10_6">
        <l n="ab">ānantaryam ayuktaṃ cet, <pb n="351"/>  na sāmarthyāvabodhanāt |</l>
        <l n="cd">śabdaikadeśabhūtena tena tat pratipāditam ||</l>
      </lg>
      <lg n="5,10.7" xml:id="v5_10_7">
        <l n="ab">kālāntarānupādānāt karmasvābhāvyato 'pi ca |</l>
        <l n="cd">codyamānasya citrāder ānantaryaṃ viśeṣaṇam ||</l>
      </lg>
      <lg n="5,10.8" xml:id="v5_10_8">
        <l n="ab">atra tāvadasaṃvādo virodhaś cottarasya tu |</l>
        <l n="cd">svargayānaviruddho hi bhasmībhāvo 'tra dṛśyate ||</l>
      </lg>
      <lg n="5,10.9" xml:id="v5_10_9">
        <l n="ab">yajñāyudhivaco mithyā pratyakṣeṇa virodhataḥ |</l>
        <l n="cd">sādharmyeṇa śilāvākyaṃ vaidharmyeṇāptabhāṣitam ||</l>
      </lg>
      <lg n="5,10.10" xml:id="v5_10_10">
        <l n="ab">śarīrād yadi cānyaḥ syān nāsau yajñāyudhī bhavet |</l>
        <l n="cd">na cāsya yajamānatvaṃ sadbhāvo 'pi ca durlabhaḥ ||<pb n="352"/></l>
      </lg>
      <lg n="5,10.11" xml:id="v5_10_11">
        <l n="ab">yadi syād vidhiśabdo 'tra naivādarśanato bhavet |</l>
        <l n="cd">viśeṣo 'syeti bhedena nopāttaṃ syād idaṃ tataḥ ||</l>
      </lg>
      <lg n="5,10.12" xml:id="v5_10_12">
        <l n="ab">vidhiśabde bhaviṣyattvaṃ phalasya parikalpya hi |</l>
        <l n="cd">virodhaparihāraḥ syād vartamāne 'pi nāsty asau ||</l>
      </lg>
      <lg n="5,10.13" xml:id="v5_10_13">
        <l n="ab">phalaṃ ca na bhaved evaṃ bhasmībhāvād vidhāv api |</l>
        <l n="cd">tatsāmarthyena yā cānyā kalpanā tāṃ niṣedhati ||</l>
      </lg>
      <lg n="5,10.14" xml:id="v5_10_14">
        <l n="ab">prāyaś caivamprakāratvam arthavādeṣu dṛśyate |</l>
        <l n="cd">mantreṣu ceti te sarve pakṣīkāryāḥ prayatnaḥ ||</l>
      </lg>
      <lg n="5,10.15" xml:id="v5_10_15">
        <l n="ab">evaṃ saty agnihotrādivākyeṣv api mṛṣārthatā |</l>
        <l n="cd">vedavākyaikadeśatvāc citrādivacaneṣv api ||<pb n="353"/></l>
      </lg>
    </div>
    <div n="5,11 sambandhākṣepavāda SAV">
      <lg n="5,11.1" xml:id="v5_11_1">
        <l n="ab">svapakṣasādhanaṃ tāvat na mṛṣā vaidikaṃ vacaḥ |</l>
        <l n="cd">svārthe vaktranapekṣatvāt padārthapadabuddhivat ||</l>
      </lg>
      <lg n="5,11.2" xml:id="v5_11_2">
        <l n="ab">tatkṛtaḥ pratyayaḥ samyaṅ nityavākyodbhavatvataḥ |</l>
        <l n="cd">vākyabuddhivad eva atra pūrvoktāś cāpi hetavaḥ ||</l>
      </lg>
      <lg n="5,11.3" xml:id="v5_11_3">
        <l n="ab">nityān śabdārthasambandhānāśrityoktena hetunā |</l>
        <l n="cd">svataḥ prāmāṇyasiddhyartham aprāmāṇye nir kṛte ||</l>
      </lg>
      <lg n="5,11.4" xml:id="v5_11_4">
        <l n="ab">asambandhodbhavatvena paro mithyātvam abravīt |</l>
        <l n="cd">sambandho 'sti ca nityaś cety uktam autpattikādinā ||</l>
      </lg>
      <lg n="5,11.5" xml:id="v5_11_5">
        <l n="ab">mithyā tv asya nirāsārthaṃ tatparair neṣyate dvayam |</l>
        <l n="cd">naiva cāsty atra sambandhaḥ kṛtako veti vakṣyate ||<pb n="354"/></l>
      </lg>
      <lg n="5,11.6" xml:id="v5_11_6">
        <l n="ab">asambhavena śeṣāṇāṃ saṃśleṣaḥ pariśiṣyate |</l>
        <l n="cd">asminn eva ca sambandhe pratītir laukiko dhruvā ||</l>
      </lg>
      <lg n="5,11.7" xml:id="v5_11_7">
        <l n="ab">tanniṣedhamataḥ prāha na śabdo 'rthena saṅgataḥ |</l>
        <l n="cd">taddeśānantarādṛṣṭer vindhyo himavatā yathā ||</l>
      </lg>
      <lg n="5,11.8" xml:id="v5_11_8">
        <l n="ab">evam artho dvayaṃ vāpi sādhanīyam asaṅgatam |</l>
        <l n="cd">kṣuretyādi ca siddhyarthahetor uktam athāparaḥ ||</l>
      </lg>
      <lg n="5,11.9" xml:id="v5_11_9">
        <l n="ab">śaktirūpaṃ gṛhītvāha saṃśleṣo yadi vāryate |</l>
        <l n="cd">sambandhasiddhasādhyatvam atha sambandhamātrakam ||</l>
      </lg>
      <lg n="5,11.10" xml:id="v5_11_10">
        <l n="ab">pitāputrādisambandhair anekāntaḥ prasajyate |</l>
        <l n="cd">ekabhūmyādisambandhād dṛṣṭānte sādhyahīnatā ||</l>
      </lg>
      <lg n="5,11.11" xml:id="v5_11_11">
        <l n="ab">vācyavācakasambandhaniṣedhe lokabādhanam |</l>
        <l n="cd">virodhaś ca svavākyena na hi sambandhavarjitaiḥ ||</l>
      </lg>
      <lg n="5,11.12" xml:id="v5_11_12">
        <l n="ab">pratijñārthaṃ padaiḥ śākyaḥ pratīpādayituṃ paraḥ |</l>
        <l n="cd">abhidhānakriyāyāṃ hi karmatvaṃ vācyasaṃśritam ||</l>
      </lg>
      <lg n="5,11.13" xml:id="v5_11_13">
        <l n="ab">śabdānāṃ karaṇatvaṃ vā kartṛtvaṃ vā nirūpitam |<pb n="355"/></l>
        <l n="cd">pratipattāv upādānāt sāhitye ca vivakṣite ||</l>
      </lg>
      <lg n="5,11.14" xml:id="v5_11_14">
        <l n="ab">niyamyate yadekasyāṃ sambandhaḥ so 'rthaśabdayoḥ |</l>
        <l n="cd">tatra yady apy asambandhaḥ kārakāṇāṃ parasparam ||</l>
      </lg>
      <lg n="5,11.15" xml:id="v5_11_15">
        <l n="ab">tathāpi yatkriyā tasyām upakāryopakāritā |</l>
        <l n="cd">sa kriyāsaṅgateḥ paścāt sambandhaḥ kīrtyate tayoḥ ||<pb n="356"/></l>
      </lg>
      <lg n="5,11.16" xml:id="v5_11_16">
        <l n="ab">na cātrāpy avinābhāva upayogīti sādhitam |</l>
        <l n="cd">saṃjñeti gamakatvaṃ cen na tadaṅgam iyaṃ bhavet ||</l>
      </lg>
      <lg n="5,11.17" xml:id="v5_11_17">
        <l n="ab">gamayantīṃ śrutiṃ dṛṣṭvā kalpyate vyavahārataḥ |</l>
        <l n="cd">na caiṣā gamayatyarthaṃ sambandhe 'navadhārite ||</l>
      </lg>
      <lg n="5,11.18" xml:id="v5_11_18">
        <l n="ab">tasmād gamakatā paścād dhūmāder iva jāyate |</l>
        <l n="cd">sānaṅgaṃ tadvad eva syād neyaṃ dhūmādibhiḥ samā ||</l>
      </lg>
      <lg n="5,11.19" xml:id="v5_11_19">
        <l n="ab">nirūpite 'vinābhāve tatra tatkāritā hy asau |</l>
        <l n="cd">gamakatvena pūrvaṃ ca tatra notpadyate matiḥ ||</l>
      </lg>
      <lg n="5,11.20" xml:id="v5_11_20">
        <l n="ab">iha vācakatāyāḥ prāṅ nāvinābhāvitāmatiḥ |</l>
        <l n="cd">yad eva ceha sambandhaṃ vṛddhebhyaḥ pratipadyate ||</l>
      </lg>
      <lg n="5,11.21" xml:id="v5_11_21">
        <l n="ab">tadaiva gamako 'syāyam iti nānyasvarūpataḥ |</l>
        <l n="cd">kathayanti kva cit tāvad boddhavyo 'smād ayaṃ tv iti ||</l>
      </lg>
      <lg n="5,11.22" xml:id="v5_11_22">
        <l n="ab">kva cid vācaka ity evaṃ vācyo 'yam iti cocyate |</l>
        <l n="cd">kva cid uccaritācchabdād dṛṣṭvārthaviṣayāṃ kriyām ||<pb n="357"/></l>
      </lg>
      <lg n="5,11.23" xml:id="v5_11_23">
        <l n="ab">keṣāñ cit tatra boddhṛtvam anumānāt pratīyate |</l>
        <l n="cd">etenāsmād yataḥ śabdād artho 'yam avadhāritaḥ ||</l>
      </lg>
      <lg n="5,11.24" xml:id="v5_11_24">
        <l n="ab">tena nūnam imau siddhau vācyavācakaśaktikau |</l>
        <l n="cd">itthaṃ vācakatā siddhā saṅkīrṇāpi tataḥ param ||</l>
      </lg>
      <lg n="5,11.25" xml:id="v5_11_25">
        <l n="ab">anvayavyatirekābhyāṃ niṣkṛṣṭe 'rthe niyamyate |</l>
        <l n="cd">bahujātiguṇadravyakarmabhedāvalamvinaḥ ||</l>
      </lg>
      <lg n="5,11.26" xml:id="v5_11_26">
        <l n="ab">pratyayāt sahasā jātā śrautalākṣaṇikātmakāt |</l>
        <l n="cd">na lokaḥ kāranābhāvān nirdhārayitum icchati ||</l>
      </lg>
      <lg n="5,11.27" xml:id="v5_11_27">
        <l n="ab">balābalādisiddhyarthaṃ vākyajñāstu viviñcate |</l>
        <l n="cd">kakṣāntaritasāmānyaviśeṣeṣu hi durbalaḥ ||</l>
      </lg>
      <lg n="5,11.28" xml:id="v5_11_28">
        <l n="ab">sāmānyavacanaḥ śabdo jāyate lakṣaṇābālāt |</l>
        <l n="cd">tenāvaśyaṃ vivektavyaṃ jāyate lakṣaṇābalāt ||</l>
      </lg>
      <lg n="5,11.29" xml:id="v5_11_29">
        <l n="ab">kiyad vā nityasambandhād abhidheyena lakṣyate |<pb n="358"/></l>
        <l n="cd">tatra prayogabāhulyāt tadviśeṣeṣv asatsv api ||</l>
      </lg>
      <lg n="5,11.30" xml:id="v5_11_30">
        <l n="ab">prayogāt parasāmānye sati vācyaprayogataḥ |</l>
        <l n="cd">sāsnādyekārthasambandhigotvamātrasya vācakaḥ ||</l>
      </lg>
      <lg n="5,11.31" xml:id="v5_11_31">
        <l n="ab">gośabda iti vijñānam anvayavyatirekajam |</l>
        <l n="cd">tasmād gamakataivādau abhidhāyakatā punaḥ ||</l>
      </lg>
      <lg n="5,11.32" xml:id="v5_11_32">
        <l n="ab">tannimitteti sambandhaḥ saṃjñāsaṃjñitvalakṣaṇaḥ |</l>
        <l n="cd">sambandhaniyamo 'yaṃ tu yā 'vinābhāvitocyate ||<pb n="359"/></l>
      </lg>
      <lg n="5,11.33" xml:id="v5_11_33">
        <l n="ab">sambandhagrahaṇāt pūrva yasmān na gamayaty ataḥ |</l>
        <l n="cd">gavāder nābhidhāśaktir devadattapade yathā ||</l>
      </lg>
      <lg n="5,11.34" xml:id="v5_11_34">
        <l n="ab">yathaiva gamakaḥ śabdo vyavahārāt pratīyate |</l>
        <l n="cd">tathaiva śaktivijñānaṃ tasyopāyo 'vagamyate ||</l>
      </lg>
      <lg n="5,11.35" xml:id="v5_11_35">
        <l n="ab">svarūpagrahaṇaṃ cāsya yathā vyāpriyate phale |</l>
        <l n="cd">tathā sambandhivijñānaṃ nāśaktis tatkṛtā bhavet ||</l>
      </lg>
      <lg n="5,11.36" xml:id="v5_11_36">
        <l n="ab">yatsādhakatamatvena kasya cit kiñ cid ucyate |</l>
        <l n="cd">tasyānugrāhakāpekṣā na svaśaktivighātinī ||</l>
      </lg>
      <lg n="5,11.37" xml:id="v5_11_37">
        <l n="ab">na hi tat kāraṇaṃ loke vede vā kiñ cid īdṛśam |</l>
        <l n="cd">itikartavyatāsādhye yasya nānugrahe 'rthitā ||</l>
      </lg>
      <lg n="5,11.38" xml:id="v5_11_38">
        <l n="ab">pratyātmaniyatatvāc ca yathaiva karaṇaṃ bhavet |</l>
        <l n="cd">bāhyāntaravibhāgena kva cit syād vā vivakṣayā ||</l>
      </lg>
      <lg n="5,11.39" xml:id="v5_11_39">
        <l n="ab">udvigno hy andhakāreṇa kaś cid evaṃ bravīty api |</l>
        <l n="cd">kiṃ cakṣuṣā mamaitena dṛṣṭaṃ dīpena yanmayā ||<pb n="360"/></l>
      </lg>
      <lg n="5,11.40" xml:id="v5_11_40">
        <l n="ab">nityavṛttau tu nāndhānāṃ dṛṣṭir dīpaśatair api |</l>
        <l n="cd">rūpādidarśane yasmāt tasmāc cakṣuḥ prakāśakam ||</l>
      </lg>
      <lg n="5,11.41" xml:id="v5_11_41">
        <l n="ab">śarīrātmamanoyogād asādhāraṇātābalāt |</l>
        <l n="cd">vijñānāsattibhāvāc ca cakṣuḥ kāraṇam iṣyate ||</l>
      </lg>
      <lg n="5,11.42" xml:id="v5_11_42">
        <l n="ab">tathaivehāpi sambandhajñānam aṅgaṃ prasiddhitaḥ |</l>
        <l n="cd">gauravāt karaṇatvena mataṃ cet kena vāryate ||</l>
      </lg>
      <lg n="5,11.43" xml:id="v5_11_43">
        <l n="ab">yathā cakṣur itīdaṃ tu vyabhicāritvam ucyate |</l>
        <l n="cd">devadatte 'pi cāvyaktāṃ śaktim icchanti yuktitaḥ ||</l>
      </lg>
      <lg n="5,11.44" xml:id="v5_11_44">
        <l n="ab">prakāśe 'vasthite bāhye nāndho rūpaṃ pratīyate |</l>
        <l n="cd">phalānantaryataś cāpi cakṣuḥ karaṇam iṣyate ||</l>
      </lg>
      <lg n="5,11.45" xml:id="v5_11_45">
        <l n="ab">puruṣādhīnavijñānas tebhyaḥ prāganirūpitaḥ |</l>
        <l n="cd">yaḥ saṃjñāsaṃjñisambandhaḥ sa ceṣṭaś ced dhruvaṃ kṛtaḥ ||<pb n="361"/></l>
      </lg>
      <lg n="5,11.46" xml:id="v5_11_46">
        <l n="ab">bhinnadeśādyadhiṣṭhānād yathā rajjughaṭādiṣu |</l>
        <l n="cd">samaṃ nāsty anayoḥ kiñ cit tenāsaṅgatatā svataḥ ||</l>
      </lg>
    </div>
    <div n="5,12 sphoṭavāda SPH">
      <lg n="5,12.1" xml:id="v5_12_1">
        <l n="ab">ādhārātmani viñāte sukham ādheyabodhanam |</l>
        <l n="cd">tasyaiva tāvat prastāvād atha gaur ity ato 'bravīt ||</l>
      </lg>
      <lg n="5,12.2" xml:id="v5_12_2">
        <l n="ab">pratyakṣe 'pi visaṃvādo yeṣāṃ kaḥ svayam uttaram |</l>
        <l n="cd">tebhyo dadyād iti jñātvā vṛddhānāṃ matam abravīt ||<pb n="362"/></l>
      </lg>
      <lg n="5,12.3" xml:id="v5_12_3">
        <l n="ab">tatrārthapratyayadvāraṃ kṛtaṃ śabdanirūpaṇam |</l>
        <l n="cd">yair āsatāṃ tu te tāvat pratyakṣeṇa parīkṣyate ||</l>
      </lg>
      <lg n="5,12.4" xml:id="v5_12_4">
        <l n="ab">pratyakṣaṃ nāsamarthaṃ nastena cārthe 'vadhārite |</l>
        <l n="cd">na hetur balavān anyaḥ parīkṣyeta yatas tataḥ ||</l>
      </lg>
      <lg n="5,12.5" xml:id="v5_12_5">
        <l n="ab">tasmāc chrotraparicchinno yady arthaṃ gamayen na vā |</l>
        <l n="cd">sarvathā tasya śabdatvaṃ lokasiddhaṃ na hīyate ||</l>
      </lg>
      <lg n="5,12.6" xml:id="v5_12_6">
        <l n="ab">yadi tv arthagatau śaktir na syād asya tataḥ punaḥ |</l>
        <l n="cd">vastvantaraṃ prakalpyeta vinā śabdaprasiddhitaḥ ||</l>
      </lg>
      <lg n="5,12.7" xml:id="v5_12_7">
        <l n="ab">agnyādīn gamayanto 'pi śabdā dhūmādayo na hi |</l>
        <l n="cd">na vā 'pratyāyakatvāt syād ekavarṇeṣv aśabdatā ||</l>
      </lg>
      <lg n="5,12.8" xml:id="v5_12_8">
        <l n="ab">na ca prāgarthavijñānāś chotragrāhye na śabdadhīḥ |</l>
        <l n="cd">na cārthajñānataḥ paścād aśrautre 'pi ca śabdatā ||</l>
      </lg>
      <lg n="5,12.9" xml:id="v5_12_9">
        <l n="ab">parasparānapekṣāś ca śrotrabuddhyā svarūpataḥ |</l>
        <l n="cd">varṇā evāvagamyante na pūrvāparavastunī ||<pb n="363"/></l>
      </lg>
      <lg n="5,12.10" xml:id="v5_12_10">
        <l n="ab">alpīyasāpi yatnena śabdam uccaritaṃ matiḥ |</l>
        <l n="cd">yadi vā gṛhṇāti varṇaṃ vā sakalaṃ sphuṭam ||</l>
      </lg>
      <lg n="5,12.11" xml:id="v5_12_11">
        <l n="ab">pṛthaṅ na copalabhyante varṇasyāvayavāḥ kva cit |</l>
        <l n="cd">na ca varṇeṣv anusyūtā dṛśyante tantuvat paṭe ||</l>
      </lg>
      <lg n="5,12.12" xml:id="v5_12_12">
        <l n="ab">teṣām anupalabdheś ca na jñātā liṅgasaṅgatiḥ |</l>
        <l n="cd">nāgamas tatparaś cāsti nādṛṣṭe copamā kva cit ||</l>
      </lg>
      <lg n="5,12.13" xml:id="v5_12_13">
        <l n="ab">na cāpy anupapattiḥ syād varṇasyāvayavair vinā |</l>
        <l n="cd">yathānyāvayavānāṃ hi vināpy avayavāntaraiḥ ||</l>
      </lg>
      <lg n="5,12.14" xml:id="v5_12_14">
        <l n="ab">pratyakṣeṇāvabuddhaś ca varṇo 'vayavavarjitaḥ |</l>
        <l n="cd">kiṃ na syād, vyomavac cātra liṅgaṃ tadrahitā matiḥ ||</l>
      </lg>
      <lg n="5,12.15" xml:id="v5_12_15">
        <l n="ab">tadvac cāsyaikabuddhitvād deśabhede 'py abhinnatā |</l>
        <l n="cd">nanu bhedamatir na syāt, <pb n="364"/>  tavāpy ekatvadhīḥ kutaḥ ||</l>
      </lg>
      <lg n="5,12.16" xml:id="v5_12_16">
        <l n="ab">sāmānyeṣu mamaikā dhīs tadvyaktiṣu ca bhedadhīḥ |</l>
        <l n="cd">na hīṣṭaṃ bhedamātraṃ hi na syād ekatvadhīr yataḥ ||</l>
      </lg>
      <lg n="5,12.17" xml:id="v5_12_17">
        <l n="ab">vyaktes tāvan na sāmānyaṃ bhinnarūpaṃ pratīyate |</l>
        <l n="cd">varṇeṣv anyatra śabdatvān nānyac ced varṇa eva saḥ ||</l>
      </lg>
      <lg n="5,12.18" xml:id="v5_12_18">
        <l n="ab">sa eveti matir nāpi sādṛśyam, na ca tat kva cit |</l>
        <l n="cd">vināvayavasāmānyād varṇeṣv avayavā na ca ||</l>
      </lg>
      <lg n="5,12.19" xml:id="v5_12_19">
        <l n="ab">pratyakṣaviṣayatvāc ca nānyāpoho 'pi yujyate |</l>
        <l n="cd">vācakaś cātra liṅgaṃ vā na tadānīṃ pratīyate ||</l>
      </lg>
      <lg n="5,12.20" xml:id="v5_12_20">
        <l n="ab">gakārādiṣu sāmānyaṃ śabdatvaṃ kalpyate yathā |</l>
        <l n="cd">gotvaṃ ca śābaleyādau tathaitat kiṃ na kalpyate ||</l>
      </lg>
      <lg n="5,12.21" xml:id="v5_12_21">
        <l n="ab">śābaleyagakāradīn niṣpannān vyaktirūpataḥ |</l>
        <l n="cd">sāmānyadhīr na gṛhṇātīty ato jātir apīṣyate ||</l>
      </lg>
      <lg n="5,12.22" xml:id="v5_12_22">
        <l n="ab">na tu drutādibhede 'pi niṣpannā sampratīyate |</l>
        <l n="cd">gavyaktyantaravyāvṛttā gavyaktir aparā sphuṭā ||</l>
      </lg>
      <lg n="5,12.23" xml:id="v5_12_23">
        <l n="ab">tenaikatvena varṇasya buddhir ekopajāyate |<pb n="365"/></l>
        <l n="cd">viśeṣabuddhisadbhāvo bhaved vyañjakabhedataḥ ||</l>
      </lg>
      <lg n="5,12.24" xml:id="v5_12_24">
        <l n="ab">yathaiva tava gatvādi gamyamānaṃ drutādibhiḥ |</l>
        <l n="cd">viśeṣair api nānekam evaṃ varṇo 'pi no bhavet ||</l>
      </lg>
      <lg n="5,12.25" xml:id="v5_12_25">
        <l n="ab">tvayāpi vyañjakavyaktibhedād bhedo 'bhyupeyate |</l>
        <l n="cd">mamāpi vyañjakair nādair bhedabuddhir bhaviṣyati ||</l>
      </lg>
      <lg n="5,12.26" xml:id="v5_12_26">
        <l n="ab">tena yat prārthyate jāte tad varṇād eva labhyate |</l>
        <l n="cd">vyaktilabhyaṃ ca nādebhya iti gatvādidhīr yathā ||</l>
      </lg>
      <lg n="5,12.27" xml:id="v5_12_27">
        <l n="ab">kalpayitvāpi tatpaścād vibhutvaikatvanityatāḥ |</l>
        <l n="cd">pratyekavṛttitā cāsya bhaveyur mahataḥ śramāt ||</l>
      </lg>
      <lg n="5,12.28" xml:id="v5_12_28">
        <l n="ab">dvayasiddhas tu varṇātmā nityatvādi yathaiva ca |</l>
        <l n="cd">kalpitasyeṣyate tadvat siddhasyaivābhyupeyatām ||<pb n="366"/></l>
      </lg>
      <lg n="5,12.29" xml:id="v5_12_29">
        <l n="ab">pratyekasamavāye ca kleśo naiva bhaviṣyati |</l>
        <l n="cd">vyañjaneṣu ca dhībhedo naiva tādṛk pratīyate ||</l>
      </lg>
      <lg n="5,12.30" xml:id="v5_12_30">
        <l n="ab">dṛśyate 'janurāgeṇa bhedo yo nāma, tatra naḥ |</l>
        <l n="cd">vivedo 'sty eva na hy eṣa kevalānāṃ pratīyate ||</l>
      </lg>
      <lg n="5,12.31" xml:id="v5_12_31">
        <l n="ab">akṣv apy evaṃ paropādhir drutādipratyayo yathā |</l>
        <l n="cd">varṇā ''śritatvād varṇatvavyañjanapratyayo yathā ||</l>
      </lg>
      <lg n="5,12.32" xml:id="v5_12_32">
        <l n="ab">gakāro 'tyantaniṣkṛṣṭagatvādhāro na gamyate |</l>
        <l n="cd">gānyabuddhyanirūpyatvāt paraiḥ kalpitagatvavat ||</l>
      </lg>
      <lg n="5,12.33" xml:id="v5_12_33">
        <l n="ab">avastutvena sādhyatvān niṣedhād dhetusādhyayoḥ |</l>
        <l n="cd">sapakṣe 'nyatarāsiddhir na doṣāyātra jāyate ||</l>
      </lg>
      <lg n="5,12.34" xml:id="v5_12_34">
        <l n="ab">varṇatvāc cāpi sādhyo 'yaṃ yakārādivad eva ca |</l>
        <l n="cd">vyatirekasya cādṛṣṭer nātra dṛṣṭaṃ nirvartakam ||<pb n="367"/></l>
      </lg>
      <lg n="5,12.35" xml:id="v5_12_35">
        <l n="ab">gotvādivāraṇe tv eva dṛṣṭabādhaḥ sphuṭo bhavet |</l>
        <l n="cd">nānyathā hi matis tatra syāt sāmānyaviśeṣayoḥ ||</l>
      </lg>
      <lg n="5,12.36" xml:id="v5_12_36">
        <l n="ab">na cāpy atraikavastutve bhedo vyañjakabhedataḥ |</l>
        <l n="cd">na piṇḍavyatirekeṇa vyañjako 'tra dhvanir yathā ||</l>
      </lg>
      <lg n="5,12.37" xml:id="v5_12_37">
        <l n="ab">piṇḍavyaṅgyaiva gotvādir jātir nityaṃ pratīyate |</l>
        <l n="cd">tena bhinneṣu piṇḍeṣu jātir ekā pratīyate ||</l>
      </lg>
      <lg n="5,12.38" xml:id="v5_12_38">
        <l n="ab">nanu yasya dvayaṃ śrotraṃ tasya buddhidvayaṃ bhavet |</l>
        <l n="cd">bhavato 'tīndriyatvāt tu kathaṃ nādair viśeṣadhīḥ ||</l>
      </lg>
      <lg n="5,12.39" xml:id="v5_12_39">
        <l n="ab">nādena saṃskṛtāc chrotrād yadā śabdaḥ pratīyate |</l>
        <l n="cd">tadupaśleṣas tat asya bodhaṃ ke cit pracakṣate ||</l>
      </lg>
      <lg n="5,12.40" xml:id="v5_12_40">
        <l n="ab">naiva vā grahaṇaṃ teṣāṃ śabde buddhis tu tadvaśāt |<pb n="368"/></l>
        <l n="cd">saṃskārānukṛteḥ so 'pi mahatvādyavabudhyate ||</l>
      </lg>
      <lg n="5,12.41" xml:id="v5_12_41">
        <l n="ab">madhuraṃ tiktarūpeṇa śvetaṃ pītatayā tathā |</l>
        <l n="cd">gṛhṇanti pittadoṣeṇa viṣayaṃ bhrāntacetasaḥ ||</l>
      </lg>
      <lg n="5,12.42" xml:id="v5_12_42">
        <l n="ab">tathā vegena dhāvanto nāvyārūḍhāś ca gacchataḥ |</l>
        <l n="cd">parvatādīn vijānanti bhrameṇa bhramataś ca tān ||</l>
      </lg>
      <lg n="5,12.43" xml:id="v5_12_43">
        <l n="ab">maṇḍūkavasayāktākṣā vaṃśānuragabuddhibhiḥ |</l>
        <l n="cd">vyaktyalpatvamahattvābhyāṃ sāmānyaṃ ca tadāśrtayam ||</l>
      </lg>
      <lg n="5,12.44" xml:id="v5_12_44">
        <l n="ab">gṛhṇanti yadvadetāni nimittagrahaṇād vinā |</l>
        <l n="cd">vyañjakasthamabudhvaiva vyaṅgye bhrāntir bhaviṣyati ||</l>
      </lg>
      <lg n="5,12.45" xml:id="v5_12_45">
        <l n="ab">varṇāntaratvam evāhuḥ ke cid dīrghapluptādiṣu |</l>
        <l n="cd">na hi drutādivat tatra prayoho nāntarīyakaḥ ||</l>
      </lg>
      <lg n="5,12.46" xml:id="v5_12_46">
        <l n="ab">tathā ca sati sāmānyaṃ triṣvatvaṃ kaiś cid iṣyate |</l>
        <l n="cd">sāmānyakalpanā tv anyair na yuktety abhidhīyate ||<pb n="369"/></l>
      </lg>
      <lg n="5,12.47" xml:id="v5_12_47">
        <l n="ab">atvam ity ucyamānaṃ hi na dīrghaplutayor bhavet |</l>
        <l n="cd">ātvaṃ na hrasvaplutayos traimātryaṃ na ca pūrvayoḥ ||</l>
      </lg>
      <lg n="5,12.48" xml:id="v5_12_48">
        <l n="ab">sarvasādhāraṇatvena tad vijñātuṃ na śakyate |</l>
        <l n="cd">pratyekaṃ śābaleyādirūpe gotvaṃ yathā sphuṭam ||</l>
      </lg>
      <lg n="5,12.49" xml:id="v5_12_49">
        <l n="ab">avarṇakulaśabdo 'pi sthānasāmyād vanādivat |</l>
        <l n="cd">samudāyārthavācīti na jātivacano bhavet ||</l>
      </lg>
      <lg n="5,12.50" xml:id="v5_12_50">
        <l n="ab">svato hrasvādibhedas tu nityavāde virudhyate |</l>
        <l n="cd">sarvadā yasya sadbhāvaḥ sa kathaṃ mātrikaḥ svayam ||</l>
      </lg>
      <lg n="5,12.51" xml:id="v5_12_51">
        <l n="ab">tasmād uccāraṇaṃ tasya mātrākālaṃ pratīyate |</l>
        <l n="cd">dvimātraṃ vā trimātraṃ ā na varṇo mātrikaḥ svayam ||</l>
      </lg>
      <lg n="5,12.52" xml:id="v5_12_52">
        <l n="ab">dīrghāder nanv anaṅgatvaṃ vācakādharmato bhavet |</l>
        <l n="cd">itthaṃ pratīyamānāḥ syur varṇā na pratipādakāḥ ||</l>
      </lg>
      <lg n="5,12.53" xml:id="v5_12_53">
        <l n="ab">yādṛśāt pūrvadṛṣṭo 'sāv artho gamyate tādṛśāt |</l>
        <l n="cd">bhrāntyā kathaṃ pratītiś cet, <pb n="370"/>  nāsāv artham iti prati ||</l>
      </lg>
      <lg n="5,12.54" xml:id="v5_12_54">
        <l n="ab">yathāśvādijavaḥ puṃsāṃ kāryāṅgatvaṃ prakalpayet |</l>
        <l n="cd">paradharmo 'pi varṇānāṃ dhvanidharmās tathaiva naḥ ||</l>
      </lg>
      <lg n="5,12.55" xml:id="v5_12_55">
        <l n="ab">nanu dīrghādyanityatvād anityo vācako bhavet |</l>
        <l n="cd">ānupūrvīvad evāsya parihāro bhaviṣyati ||</l>
      </lg>
      <lg n="5,12.56" xml:id="v5_12_56">
        <l n="ab">tathodāttādibhedānāṃ saṃskāravaśagā matiḥ |</l>
        <l n="cd">teṣāṃ dīrghādivad bhedo na kadā cit pratīyate ||</l>
      </lg>
      <lg n="5,12.57" xml:id="v5_12_57">
        <l n="ab">tatraikavarṇarūpatve bhedo 'pi syād drutādivat |<pb n="371"/></l>
        <l n="cd">nātra varṇāntaravyaktir iva dhvanyantarodbhavaḥ ||</l>
      </lg>
      <lg n="5,12.58" xml:id="v5_12_58">
        <l n="ab">ta eva mṛdutīvratvaśīghratvādisamanvitāḥ |</l>
        <l n="cd">abhede cāpi varṇasya dhvanīnāṃ dviprakāratā ||</l>
      </lg>
      <lg n="5,12.59" xml:id="v5_12_59">
        <l n="ab">ke cit svarūpabodhārthāḥ ke cid bodhānuvartinaḥ |</l>
        <l n="cd">yugapatkramarūpeṇa saṃskārotpādahetavaḥ ||</l>
      </lg>
      <lg n="5,12.60" xml:id="v5_12_60">
        <l n="ab">tatra dīrghādibodhaḥ syāt pūrveṣāṃ pracayo yadā |</l>
        <l n="cd">varṇātmaiva hi kālena tāvatā taiḥ pratīyate ||</l>
      </lg>
      <lg n="5,12.61" xml:id="v5_12_61">
        <l n="ab">yugapatpracitais taiś ca syād udāttādikalpanā |</l>
        <l n="cd">pracaye tv itareṣāṃ syād vatibhedo drutādikaḥ ||<pb n="372"/></l>
      </lg>
      <lg n="5,12.62" xml:id="v5_12_62">
        <l n="ab">varṇātmanyavabuddhe 'pi tadrūpām eva te matim |</l>
        <l n="cd">śanair utpādayanti, iti nānyo varṇaḥ pratīyate ||</l>
      </lg>
      <lg n="5,12.63" xml:id="v5_12_63">
        <l n="ab">vyaktyākṛtikṛto bhedo yady apy ekāntato bhavet |</l>
        <l n="cd">varṇeṣu jaimineḥ pakṣas tathāpi na virudhyate ||</l>
      </lg>
      <lg n="5,12.64" xml:id="v5_12_64">
        <l n="ab">nityatvayatnaḥ sarvo 'pi gatvādiṣu bhaviṣyati |</l>
        <l n="cd">gakārādivacaś caitat teṣv eva na virotsyate ||</l>
      </lg>
      <lg n="5,12.65" xml:id="v5_12_65">
        <l n="ab">vicchinnayatnavyaṅgyaiś ca nityaiḥ sarvagatair api |</l>
        <l n="cd">vyatiriktapadārambho varṇair nātropapadyate ||</l>
      </lg>
      <lg n="5,12.66" xml:id="v5_12_66">
        <l n="ab">anārabdhe ca gośabde gośabdatvaṃ kathaṃ bhavet |</l>
        <l n="cd">varṇasāmānyavac cāpi na tatkalpanam arhati ||<pb n="373"/></l>
      </lg>
      <lg n="5,12.67" xml:id="v5_12_67">
        <l n="ab">varṇātmanām abhedāc ca siddhā sāmānyadhīr api |</l>
        <l n="cd">samudāyo 'pi tebhyo 'syo vāraṇīyo 'nayā diśā ||</l>
      </lg>
      <lg n="5,12.68" xml:id="v5_12_68">
        <l n="ab">abhedasamudāyas tu teṣāṃ dharmo na duṣyati |</l>
        <l n="cd">teṣām asti hi sāmarthyam arthapratyāyanaṃ prati ||</l>
      </lg>
      <lg n="5,12.69" xml:id="v5_12_69">
        <l n="ab">yāvanto yādṛśo ye ca yadarthapratipādane |</l>
        <l n="cd">varṇāḥ prajñātasāmarthyāste tathivāvabodhakāḥ ||</l>
      </lg>
      <lg n="5,12.70" xml:id="v5_12_70">
        <l n="ab">teṣāṃ tu guṇabhūtānām arthapratyāyanaṃ prati |</l>
        <l n="cd">sāhityam ekakartrādikramaś cāpi vivakṣitaḥ ||</l>
      </lg>
      <lg n="5,12.71" xml:id="v5_12_71">
        <l n="ab">kartraikatve nimitte ca krame sati niyāmakam |</l>
        <l n="cd">prayuñjānasya yat pūrvaṃ vṛddhebhyaḥ kramadarśanam ||<pb n="374"/></l>
      </lg>
      <lg n="5,12.72" xml:id="v5_12_72">
        <l n="ab">yaugapadyaṃ tv aśakyatvān naiva teṣām ihāśritam |</l>
        <l n="cd">kartṛbhedaś ca tatra syāt, na caivaṃ dṛśyate 'bhidhā ||</l>
      </lg>
      <lg n="5,12.73" xml:id="v5_12_73">
        <l n="ab">yugapad dṛśyasāmarthyā naiva śaktāḥ krame yathā |</l>
        <l n="cd">bhāvās tathā krame śaktā yaugapadye na śaknuyuḥ ||</l>
      </lg>
      <lg n="5,12.74" xml:id="v5_12_74">
        <l n="ab">dṛṣṭaś ca pūrṇamāsādeḥ kramaḥ saṃhatyakāriṇaḥ |</l>
        <l n="cd">abhyāsānāṃ ca loke 'pi svādhyāyagrahaṇādiṣu ||</l>
      </lg>
      <lg n="5,12.75" xml:id="v5_12_75">
        <l n="ab">sādhanāditrayāṇāṃ ca vyāpārasyaikakālatā |</l>
        <l n="cd">sarvatrāstīti neha syād upālambhaḥ kramaṃ prati ||</l>
      </lg>
      <lg n="5,12.76" xml:id="v5_12_76">
        <l n="ab">niṣpannā eva dṛśyante vyāpārāḥ sarva eva hi |</l>
        <l n="cd">sūkṣmā vyāpārabhedās tu dṛśyate na kadā cana ||<pb n="375"/></l>
      </lg>
      <lg n="5,12.77" xml:id="v5_12_77">
        <l n="ab">ekasādhanasāṃsthāś ca vyāpārāvayavā yadā |</l>
        <l n="cd">svarūpato nirīkṣyante yaugapadyam asat tadā ||</l>
      </lg>
      <lg n="5,12.78" xml:id="v5_12_78">
        <l n="ab">kiṃ punar bahavo bhinnā bhinnasādhanasaṃśritāḥ |</l>
        <l n="cd">bhaveyur yaugapadyena vyāpārāḥ kramavartinaḥ ||</l>
      </lg>
      <lg n="5,12.79" xml:id="v5_12_79">
        <l n="ab">yadā tv ādyaparispandād prabhṛtyā phalalābhataḥ |</l>
        <l n="cd">kriyā pūrvaparībhūtā lakṣyate varttate tadā ||</l>
      </lg>
      <lg n="5,12.80" xml:id="v5_12_80">
        <l n="ab">tenātrāpi vivakṣātaḥ prabhṛtyā 'rthāvabodhanāt |</l>
        <l n="cd">sākalyenekṣyamāṇe syād vyāpāre varttamānatā ||</l>
      </lg>
      <lg n="5,12.81" xml:id="v5_12_81">
        <l n="ab">pratyekaṃ ye punas tatra vyāpārās tannirūpaṇam |</l>
        <l n="cd">phalāniṣpattito na syān nāstitvaṃ na ca tāvatā ||</l>
      </lg>
      <lg n="5,12.82" xml:id="v5_12_82">
        <l n="ab">phalānumeyatāyāṃ ca vyāpārasya phalaṃ prati |</l>
        <l n="cd">kārakāṇāṃ yathāsthānaṃ vyāpāre vartamānatā ||<pb n="376"/></l>
      </lg>
      <lg n="5,12.83" xml:id="v5_12_83">
        <l n="ab">avaśyam bhāvinī nityaṃ pratyāsattiś ca kasya cit |</l>
        <l n="cd">na tāvatā vyapetatvāt itareṣām anaṅgatā ||</l>
      </lg>
      <lg n="5,12.84" xml:id="v5_12_84">
        <l n="ab">dvyantaraikāntaratvena gakārau kārayor dhruvam |</l>
        <l n="cd">arthaṃ pratyāyane śaktis tatra sthau gamakau yataḥ ||</l>
      </lg>
      <lg n="5,12.85" xml:id="v5_12_85">
        <l n="ab">yathā visarjanīyasya vyavadhāne na śaktatā |</l>
        <l n="cd">tathaivetarayoḥ śaktir ānantarye na vidyate ||</l>
      </lg>
      <lg n="5,12.86" xml:id="v5_12_86">
        <l n="ab">na ca yatraikaśo 'śaktis tatra sarveṣv aśaktatā |</l>
        <l n="cd">tathā hy aṅgāni dṛśyante śālyādivahanādiṣu ||</l>
      </lg>
      <lg n="5,12.87" xml:id="v5_12_87">
        <l n="ab">śaktis tatrāsti kā cid dhi vahane sā samṛddhyate |</l>
        <l n="cd">saṅghātena tu varṇānāṃ pratyekaṃ kā cidīkṣyate ||</l>
      </lg>
      <lg n="5,12.88" xml:id="v5_12_88">
        <l n="ab">na hy arthāvayavaḥ kaś cit pratyekaṃ taiḥ pratīyate |</l>
        <l n="cd">samastasyātha vā kaś cid bodhaleśo 'tra jāyate ||</l>
      </lg>
      <lg n="5,12.89" xml:id="v5_12_89">
        <l n="ab">rathasyāpi tu yat kāryaṃ śālyādivahanaṃ na tat |<pb n="377"/></l>
        <l n="cd">pratyekaṃ dṛśyate kiñ cin manāg api yathehitam ||</l>
      </lg>
      <lg n="5,12.90" xml:id="v5_12_90">
        <l n="ab">atha yatkiñcid ucyeta vahane tad ihāpi naḥ |</l>
        <l n="cd">svātmapratyayahetutvaṃ varṇeṣv arthe 'pi vā kva cit ||</l>
      </lg>
      <lg n="5,12.91" xml:id="v5_12_91">
        <l n="ab">yasyānavayavaḥ sphoṭo vyajyate varṇabuddhibhiḥ |</l>
        <l n="cd">so 'pi paryanuyogena vaivaitena vimucyate ||</l>
      </lg>
      <lg n="5,12.92" xml:id="v5_12_92">
        <l n="ab">tatrāpi prativarṇaṃ hi padasphoṭo na gamyate |</l>
        <l n="cd">na cāvayavaśo vyaktis tadabhāvān na cātra śrīḥ ||</l>
      </lg>
      <lg n="5,12.93" xml:id="v5_12_93">
        <l n="ab">pratyekaṃ cāpy aśaktānāṃ samudāye 'py aśaktayā |</l>
        <l n="cd">tatra yaḥ parihāras te sa no 'trāpi bhaviṣyati ||<pb n="378"/></l>
      </lg>
      <lg n="5,12.94" xml:id="v5_12_94">
        <l n="ab">sadbhāvavyatirekau ca tathāvayavavarjanam |</l>
        <l n="cd">tavādhikaṃ bhavet tasmād yatno 'sāv arthabuddhiṣu ||</l>
      </lg>
      <lg n="5,12.95" xml:id="v5_12_95">
        <l n="ab">nānyathānupapattiś ca bhaved arthamatiṃ prati |</l>
        <l n="cd">tad evāsyā nimittaṃ syāj jāyate yadanantaram ||</l>
      </lg>
      <lg n="5,12.96" xml:id="v5_12_96">
        <l n="ab">sā ca varṇadvayajñāne 'tīte 'ntyajñānataḥ parā |</l>
        <l n="cd">bhavatītīdṛg evāsyā nimittam avakalpate ||</l>
      </lg>
      <lg n="5,12.97" xml:id="v5_12_97">
        <l n="ab">vinā saṃskārakalpena tadanantaravṛttitaḥ |</l>
        <l n="cd">kṛtānugrahasāmarthyo varṇo 'ntyaḥ pratipādakaḥ ||</l>
      </lg>
      <lg n="5,12.98" xml:id="v5_12_98">
        <l n="ab">eṣa eva tu saṃskāra iti ke cit pracakṣate |</l>
        <l n="cd">adṛṣṭakalpanātītaṃ tāvan mātraṃ hi dṛśyate ||</l>
      </lg>
      <lg n="5,12.99" xml:id="v5_12_99">
        <l n="ab">atha vā vāsanaivāstu saṃskāraḥ, sarva eva hi |</l>
        <l n="cd">dṛḍhajñānagṛhīte 'rthe saṃskāro 'stīti manvate ||<pb n="379"/></l>
      </lg>
      <lg n="5,12.100" xml:id="v5_12_100">
        <l n="ab">tasyārthabuddhihetutve visaṃvādo 'sya nirṇaye |</l>
        <l n="cd">tadbhāvabhāvitāhetur anyatreva pratīyate ||</l>
      </lg>
      <lg n="5,12.101" xml:id="v5_12_101">
        <l n="ab">saṃskāre niṣpramāṇe tu pūrvavṛttattvakalpanam |</l>
        <l n="cd">niṣpramāṇakam eveti nānugrahaphalaṃ bhavet ||</l>
      </lg>
      <lg n="5,12.102" xml:id="v5_12_102">
        <l n="ab">yady api smṛtihetutvaṃ saṃskārasya vyavasthitam |</l>
        <l n="cd">kāryāntareṣu sāmarthyaṃ na tasya pratiṣidhyate ||</l>
      </lg>
      <lg n="5,12.103" xml:id="v5_12_103">
        <l n="ab">tena saṃskārasadbhāvo nānenaivaṃ prakalpyate |</l>
        <l n="cd">tasyārthabuddhihetutvam adṛṣṭaṃ kevalaṃ kṛtam ||</l>
      </lg>
      <lg n="5,12.104" xml:id="v5_12_104">
        <l n="ab">śabdapakṣe 'pi tac caitad adṛṣṭatvān na mucyate |</l>
        <l n="cd">kāryabodhanaśaktatvaṃ tulyaṃ saṃskāraśabdayoḥ ||</l>
      </lg>
      <lg n="5,12.105" xml:id="v5_12_105">
        <l n="ab">kṣīṇārthāpattir evaṃ ca na sphoṭaṃ parikalpayet |</l>
        <l n="cd">saṃskārakalpanā pūrvam avaśyam bhāvinī hi te ||</l>
      </lg>
      <lg n="5,12.106" xml:id="v5_12_106">
        <l n="ab">dhvanibhyo 'py aparas tāvan neṣyetārthamatiṃ prati |</l>
        <l n="cd">te vā yady upalabhyeran varṇāḥ pratyakṣato na ca ||<pb n="380"/></l>
      </lg>
      <lg n="5,12.107" xml:id="v5_12_107">
        <l n="ab">varṇānāṃ yaugapadyena yadi cāvaśyam arthitā |</l>
        <l n="cd">nityatvāt sarvadā tat syān na tu kāraṇatā tathā ||</l>
      </lg>
      <lg n="5,12.108" xml:id="v5_12_108">
        <l n="ab">itthaṃ kramagṛhītānāṃ yugapad yātha vā parā |</l>
        <l n="cd">sthitiḥ sā kāraṇaṃ tu syān nityam arthadhiyaṃ prati ||</l>
      </lg>
      <lg n="5,12.109" xml:id="v5_12_109">
        <l n="ab">yad vā pratyakṣataḥ pūrvaṃ kramajñāneṣu yat param |</l>
        <l n="cd">samastavarṇavijñānaṃ tadarthajñānakāraṇam ||</l>
      </lg>
      <lg n="5,12.110" xml:id="v5_12_110">
        <l n="ab">tatra jñāne ca varṇānāṃ yaugapadyaṃ pratīyate |</l>
        <l n="cd">nāvaśyaṃ yaugapadyena pratyakṣasthena tad bhavet ||</l>
      </lg>
      <lg n="5,12.111" xml:id="v5_12_111">
        <l n="ab">citrarūpāṃ cā tāṃ buddhiṃ sadasadvarṇagocarām |</l>
        <l n="cd">ke cid āhur yathā varṇo gṛhyate 'ntaḥ pade pade ||</l>
      </lg>
      <lg n="5,12.112" xml:id="v5_12_112">
        <l n="ab">antyavarṇe 'pi vijñāte pūrvasaṃskārakāritam |</l>
        <l n="cd">smaraṇaṃ yaugapadyena sarveṣv anye pracakṣate ||</l>
      </lg>
      <lg n="5,12.113" xml:id="v5_12_113">
        <l n="ab">sarveṣu caivam artheṣu mānasaṃ sarvavādinām |</l>
        <l n="cd">iṣṭaṃ samuccayajñānaṃ kramajñāneṣu satsv api ||<pb n="381"/></l>
      </lg>
      <lg n="5,12.114" xml:id="v5_12_114">
        <l n="ab">na cet tadābhyupeyeta kramadṛṣṭeṣu naiva hi |</l>
        <l n="cd">śatādirūpaṃ jāyeta tatsamuccayadarśanam ||</l>
      </lg>
      <lg n="5,12.115" xml:id="v5_12_115">
        <l n="ab">tena śrotramanobhyāṃ syāt kramād varṇeṣu yady api |</l>
        <l n="cd">pūrvajñānaṃ parastāt tu yugapat smaraṇaṃ bhavet ||</l>
      </lg>
      <lg n="5,12.116" xml:id="v5_12_116">
        <l n="ab">tadārūḍhās tato varṇā na dūre 'rthāvabodhanāt |</l>
        <l n="cd">śabdārthamatis tena laukikair abhidhīyate ||</l>
      </lg>
      <lg n="5,12.117" xml:id="v5_12_117">
        <l n="ab">citrabuddhyānayā bhrāntyā varṇebhyo vyatirekataḥ |</l>
        <l n="cd">paścād gaur iti vijñānaṃ pratyakṣaṃ kaiś cid iṣyate ||</l>
      </lg>
      <lg n="5,12.118" xml:id="v5_12_118">
        <l n="ab">vailakṣaṇyaṃ tu tasyeṣṭam ekaikajñānataḥ sphuṭam |</l>
        <l n="cd">varṇarūpāvabodhāt tu na tadarthāntaraṃ bhavet ||</l>
      </lg>
      <lg n="5,12.119" xml:id="v5_12_119">
        <l n="ab">yadi cārthāntaratvaṃ syād ekaikasmād trayasya tat |</l>
        <l n="cd">varṇatrayaparityāge buddhir nānyatra jāyate ||</l>
      </lg>
      <lg n="5,12.120" xml:id="v5_12_120">
        <l n="ab">gaur ity ekamatitvaṃ tu naivāsmābhir nivāryate |</l>
        <l n="cd">tadgrāhyaikārthatābhyāṃ ca śabde syād ekatāmatiḥ ||<pb n="382"/></l>
      </lg>
      <lg n="5,12.121" xml:id="v5_12_121">
        <l n="ab">śaidhyād alpāntaratvāc ca gośabde sābhaved api |</l>
        <l n="cd">devadattādiśabdeṣu sphuṭo bhedaḥ pratīyate ||</l>
      </lg>
      <lg n="5,12.122" xml:id="v5_12_122">
        <l n="ab">na gauṇaḥ śabda ity evaṃ granthasambandhanaṃ bhavet |</l>
        <l n="cd">asy akṣareṣu hetutvaṃ tatparaṃ vacanaṃ hi tat ||</l>
      </lg>
      <lg n="5,12.123" xml:id="v5_12_123">
        <l n="ab">śabdād iti ca hetutvaṃ pañcamyātrābhidhīyate |</l>
        <l n="cd">bhavatpakṣe 'pi caikāntāj jñānena vyavadhir bhavet ||</l>
      </lg>
      <lg n="5,12.124" xml:id="v5_12_124">
        <l n="ab">gauṇo 'nyathā prasiddho vā prayujyetānyathā yadi |</l>
        <l n="cd">na cānyādṛṅnimittatvaṃ kasya cit sampratīyate ||</l>
      </lg>
      <lg n="5,12.125" xml:id="v5_12_125">
        <l n="ab">svavyāpāravyavāyo hi sarvasminn eva kārake |</l>
        <l n="cd">dṛṣṭo vyāpāra īdṛk tu śabdasyety avyavetatā ||</l>
      </lg>
      <lg n="5,12.126" xml:id="v5_12_126">
        <l n="ab">gakārāder yadā cānyo na loke śabda ucyate |</l>
        <l n="cd">tadā tasmāt pratīte 'rthe śabdād iti kathaṃ bhavet ||<pb n="383"/></l>
      </lg>
      <lg n="5,12.127" xml:id="v5_12_127">
        <l n="ab">śabdajñānādisaṃskāravyaktasphoṭakṛte 'tha vā |</l>
        <l n="cd">pratyaye śabdajanyatvam iti gauṇaṃ prasajyate ||</l>
      </lg>
      <lg n="5,12.128" xml:id="v5_12_128">
        <l n="ab">saṃskārajananārthaṃ ca na śabdoccāraṇaṃ matam |</l>
        <l n="cd">arthapratītim uddiśya prayuktasya kramādayam ||</l>
      </lg>
      <lg n="5,12.129" xml:id="v5_12_129">
        <l n="ab">tasmāt tādarthyataḥ śabdaḥ phalena vyapadiśyate |</l>
        <l n="cd">samuccayāvabodhe tu vyavadhānaṃ na kena cit ||</l>
      </lg>
      <lg n="5,12.130" xml:id="v5_12_130">
        <l n="ab">yadi cāpūrvasaṃskāra itikartavyateṣyate |</l>
        <l n="cd">varṇo 'ntyo gamakas tasya śabdatvān mudhyatā bhavet ||</l>
      </lg>
      <lg n="5,12.131" xml:id="v5_12_131">
        <l n="ab">varṇā vā dhvanayo vāpi sphoṭaṃ na padavākyayoḥ |</l>
        <l n="cd">vyañjanti vyañjakatvena yathā dīpaprabhādayaḥ ||</l>
      </lg>
      <lg n="5,12.132" xml:id="v5_12_132">
        <l n="ab">sattvād ghaṭādivac ceti sādhanāni yathāruci |</l>
        <l n="cd">laukikavyatirekeṇa kalpite 'rthe bhavanti hi ||</l>
      </lg>
      <lg n="5,12.133" xml:id="v5_12_133">
        <l n="ab">nārthasya vācakaḥ sphoṭo varṇebhyo vyatirekataḥ |</l>
        <l n="cd">ghaṭāvivat, na dṛṣṭena virodho dharmasiddhitaḥ ||<pb n="384"/></l>
      </lg>
      <lg n="5,12.134" xml:id="v5_12_134">
        <l n="ab">pratiṣedhet tu yo varṇān tajjñānānantarodbhavān |</l>
        <l n="cd">dṛṣṭabādho bhavet tasya śaśicandraniṣedhavat ||</l>
      </lg>
      <lg n="5,12.135" xml:id="v5_12_135">
        <l n="ab">varṇotthā vārthadhīreṣā tajjñānānantarodbhavā |</l>
        <l n="cd">yedṛśī sā tadutthā hi dhūmāder iva bahnidhīḥ ||</l>
      </lg>
      <lg n="5,12.136" xml:id="v5_12_136">
        <l n="ab">dīpavad vā gakārādir gavādeḥ pratipādakaḥ |</l>
        <l n="cd">dhruvaṃ pratīyamānatvāt, tatpūrvaṃ pratipādanāt ||</l>
      </lg>
      <lg n="5,12.137" xml:id="v5_12_137">
        <l n="ab">varṇātiriktaḥ pratiṣidhyamānaḥ padeṣu mandaṃ phalam ādadhāti |</l>
        <l n="cd">kāryāṇi vākyāvayavāśrayāṇi satyāni katuṃ kṛta eṣa yatnaḥ ||<pb n="385"/></l>
      </lg>
    </div>
    <div n="5,13 ākṛtivāda AKV">
      <lg n="5,13.1" xml:id="v5_13_1">
        <l n="ab">ākṛtivyatirikte 'rthe sambandho nityatāsya ca |</l>
        <l n="cd">na sidhyetām iti jñātvā tad vācyatvam ihocyate ||</l>
      </lg>
      <lg n="5,13.2" xml:id="v5_13_2">
        <l n="ab">tatsadbhāvaprasiddhyartham atra tāvat prayatyate |</l>
        <l n="cd">vācyatve vakṣyate yuktir vyaktyā saha balābale ||</l>
      </lg>
      <lg n="5,13.3" xml:id="v5_13_3">
        <l n="ab">jātim evākṛtiṃ prāhur vyaktir ākriyate yayā |</l>
        <l n="cd">sāmānyaṃ tac ca piṇḍānām ekabuddhinibandhanam ||</l>
      </lg>
      <lg n="5,13.4" xml:id="v5_13_4">
        <l n="ab">tannimittaṃ ca yatkiñcit sāmānyaṃ śabdagocaram |</l>
        <l n="cd">sarva evecchatīty evam avirodho 'tra vādinām ||<pb n="386"/></l>
      </lg>
      <lg n="5,13.5" xml:id="v5_13_5">
        <l n="ab">sarvavastuṣu buddhiś ca vyāvṛttyanugamātmikā |</l>
        <l n="cd">jāyate dvyātmatvena vinā sā ca na siddhyati ||</l>
      </lg>
      <lg n="5,13.6" xml:id="v5_13_6">
        <l n="ab">viśeṣamātra iṣṭe ca na sāmānyamatir bhavet |</l>
        <l n="cd">sāmānyamātrabodhe tu nirnimittā viśeṣadhīḥ ||</l>
      </lg>
      <lg n="5,13.7" xml:id="v5_13_7">
        <l n="ab">na cāpy anyatarā bhrāntir upacāreṇa ceṣyate |</l>
        <l n="cd">dṛḍhatvāt sarvadā buddher bhrāntis tadbhrāntivādinām ||</l>
      </lg>
      <lg n="5,13.8" xml:id="v5_13_8">
        <l n="ab">mukhyayoś cāpy adṛṣṭatvān nopacāreṇa kalpanā |</l>
        <l n="cd">bāhyārthaviṣayatvaṃ ca buddhīnāṃ pratipāditam ||</l>
      </lg>
      <lg n="5,13.9" xml:id="v5_13_9">
        <l n="ab">anyonyāpekṣitā nityaṃ syāt sāmānyaviśeṣayoḥ |</l>
        <l n="cd">viśeṣāṇāṃ ca sāmānyaṃ te ca tasya bhavanti hi ||<pb n="387"/></l>
      </lg>
      <lg n="5,13.10" xml:id="v5_13_10">
        <l n="ab">nirviśeṣaṃ na sāmānyaṃ bhavec chaśaviṣāṇavat |</l>
        <l n="cd">sāmānyarahitatvāc ca viśeṣās tadvad eva hi ||</l>
      </lg>
      <lg n="5,13.11" xml:id="v5_13_11">
        <l n="ab">tadanātmakarūpeṇa hetū vācyāvimau punaḥ |</l>
        <l n="cd">tena tātyantabhedo 'pi syāt sāmānyaviśeṣayoḥ ||</l>
      </lg>
      <lg n="5,13.12" xml:id="v5_13_12">
        <l n="ab">sāmānyabuddhiśaktitvaṃ viśeṣeṣv eva yo vadet |</l>
        <l n="cd">vinā vastvantarāt, tena vācyā śaktis tu kīdṛśī ||</l>
      </lg>
      <lg n="5,13.13" xml:id="v5_13_13">
        <l n="ab">grāhyā kiṃ vāpy asambodhā bhinnaikā vā tathaiva ca |</l>
        <l n="cd">gṛhyate yadi saikā ca jātir evānyaśabdikā ||</l>
      </lg>
      <lg n="5,13.14" xml:id="v5_13_14">
        <l n="ab">bhaven nirviṣayā buddhir yadi śaktir na gṛhyate |</l>
        <l n="cd">na hi sadbhāvamātreṇa viśayaḥ kaś cid iṣyate ||<pb n="388"/></l>
      </lg>
      <lg n="5,13.15" xml:id="v5_13_15">
        <l n="ab">parasparavibhinnatvād viśeṣā naikabuddhibhiḥ |</l>
        <l n="cd">gṛhyante viṣayāsattvāc chaktiś caiṣāṃ na vidyate ||</l>
      </lg>
      <lg n="5,13.16" xml:id="v5_13_16">
        <l n="ab">bhinnatve vāpi śaktīnām ekabuddhir na labhyate |</l>
        <l n="cd">viśeṣaśaktyabhede ca tāvanmātramatir bhavet ||</l>
      </lg>
      <lg n="5,13.17" xml:id="v5_13_17">
        <l n="ab">bhinnā viśeṣaśaktibhyaḥ sarvatrānugatāpi ca |</l>
        <l n="cd">pratyekaṃ samavetā ca tasmāj jātir apīṣyatām ||</l>
      </lg>
      <lg n="5,13.18" xml:id="v5_13_18">
        <l n="ab">tenātmadharmo bhedānām ekadhīviṣayo 'sti naḥ |</l>
        <l n="cd">sāmānyam ākṛtir jātiḥ śaktir vā so 'bhidhīyatām ||</l>
      </lg>
      <lg n="5,13.19" xml:id="v5_13_19">
        <l n="ab">nanu bhinne 'pi sattādau sāmānyam iti jāyate |</l>
        <l n="cd">buddhir vināpi sāmānyād anyasmāt sā kathaṃ bhavet ||</l>
      </lg>
      <lg n="5,13.20" xml:id="v5_13_20">
        <l n="ab">vanopanyāsatulyo 'yam upanyāsaḥ kṛtas tvayā |</l>
        <l n="cd">bhrāntitvena hi naitasyā bhrāntir gotvādidhīr api ||<pb n="389"/></l>
      </lg>
      <lg n="5,13.21" xml:id="v5_13_21">
        <l n="ab">śabdāt pūrvaṃ hi sarveṣu gavādāv iva naikadhīḥ |</l>
        <l n="cd">vastutvaṃ cātra sāmānyaṃ dharmaṃ ke cit pracakṣate ||</l>
      </lg>
      <lg n="5,13.22" xml:id="v5_13_22">
        <l n="ab">evaṃ tu kalpyamāne syāt sāmānyānām anantatā |</l>
        <l n="cd">punas tena sahānyeṣu sāmānyamatir asti hi ||</l>
      </lg>
      <lg n="5,13.23" xml:id="v5_13_23">
        <l n="ab">viśeṣeṣv api vastutvāt sāmānyam iti dhīr bhavet |</l>
        <l n="cd">sattādiṣv iva, ttenaitat sāmānyaṃ nopapadyate ||</l>
      </lg>
      <lg n="5,13.24" xml:id="v5_13_24">
        <l n="ab">tasmād ekasya bhinneṣu yā vṛttis tannibandhanaḥ |</l>
        <l n="cd">sāmānyaśabdaḥ sattādāv ekadhīkaraṇena vā ||</l>
      </lg>
      <lg n="5,13.25" xml:id="v5_13_25">
        <l n="ab">piṇḍeṣv eva ca sāmānyam, nāntarā gṛhyate yataḥ |</l>
        <l n="cd">na hy ākāśavadicchanti sāmānyaṃ nāma kiñ cana ||</l>
      </lg>
      <lg n="5,13.26" xml:id="v5_13_26">
        <l n="ab">yad vā sarvagatatve 'pi vyaktiḥ śaktyanurodhataḥ |<pb n="390"/></l>
        <l n="cd">śaktiḥ kāryānumeyā hi vyaktidarśanahetukā ||</l>
      </lg>
      <lg n="5,13.27" xml:id="v5_13_27">
        <l n="ab">tena yatraiva dṛśyeta vyaktiḥ śaktaṃ tad eva tu |</l>
        <l n="cd">tenaiva ca na sarvāsu vyaktiṣv etat pratīyate ||</l>
      </lg>
      <lg n="5,13.28" xml:id="v5_13_28">
        <l n="ab">bhinnatve 'pi hi kāsāñ cic chaktiḥ kāś cid aśaktikāḥ |</l>
        <l n="cd">na ca paryanuyogo 'sti vastuśakteḥ kadā cana ||</l>
      </lg>
      <lg n="5,13.29" xml:id="v5_13_29">
        <l n="ab">vahnir dahati nākāśaṃ ko 'tra paryanuyujyatām |</l>
        <l n="cd">na cānyā mṛgyate yuktir yathā sandṛśyate tathā ||</l>
      </lg>
      <lg n="5,13.30" xml:id="v5_13_30">
        <l n="ab">na hi yuktyantaraṃ nāstīty etaj jñānam anarthakam |</l>
        <l n="cd">dharmaś cāvyabhicāryasya na mṛgya upalakṣaṇe ||</l>
      </lg>
      <lg n="5,13.31" xml:id="v5_13_31">
        <l n="ab">nānumānāvagamyaṃ tat, pratyakṣe lakṣaṇena kim |<pb n="391"/></l>
        <l n="cd">svābhāvikaś ca sambandho jātivyaktyor na hetumān ||</l>
      </lg>
      <lg n="5,13.32" xml:id="v5_13_32">
        <l n="ab">tenaitasya prasiddhyarthaṃ nānyat sāmānyam iṣyate |</l>
        <l n="cd">śaktisiddhivadetasya svabhāvo 'tra na vāryate ||</l>
      </lg>
      <lg n="5,13.33" xml:id="v5_13_33">
        <l n="ab">yad vā naimittikatve 'pi tāvanmātrapratīkṣaṇāt |</l>
        <l n="cd">viśeṣeṣv eva labdheṣu keṣu cin nānyavāñchanam ||</l>
      </lg>
      <lg n="5,13.34" xml:id="v5_13_34">
        <l n="ab">na vyañjantyapare kasmād, yatas teṣu na dṛśyate |</l>
        <l n="cd">tebhyo 'pi na nivṛttyarthaṃ mṛgyo hetuḥ svabhāvataḥ ||</l>
      </lg>
      <lg n="5,13.35" xml:id="v5_13_35">
        <l n="ab">sāmānyaṃ nānyadiṣṭaṃ cet tasya vṛtter niyāmakam |</l>
        <l n="cd">gotvenāpi vinā kasmād gobuddhir na niyamyate ||<pb n="392"/></l>
      </lg>
      <lg n="5,13.36" xml:id="v5_13_36">
        <l n="ab">yathā tulye 'pi bhinnatve keṣu cid vṛttyapekṣitā |</l>
        <l n="cd">gotvāder animitte 'pi tathā buddhir bhaviṣyati ||</l>
      </lg>
      <lg n="5,13.37" xml:id="v5_13_37">
        <l n="ab">viṣayeṇa hi buddhīnāṃ vinā notpattir iṣyate |</l>
        <l n="cd">viśeṣād anyad icchanti sāmānyaṃ tena tad dhruvam ||</l>
      </lg>
      <lg n="5,13.38" xml:id="v5_13_38">
        <l n="ab">tā hi tena vinotpannā mithyāḥ syur viṣayād ṛte |</l>
        <l n="cd">na tv anyena vinā vṛttiḥ sāmānyasyeha duṣyati ||</l>
      </lg>
      <lg n="5,13.39" xml:id="v5_13_39">
        <l n="ab">aniṣyamāṇe sāmānye vṛttiḥ śabdānumānayoḥ |</l>
        <l n="cd">naiva syāt, na hi sambandho bhedair ānantyato bhavet ||</l>
      </lg>
      <lg n="5,13.40" xml:id="v5_13_40">
        <l n="ab">anubhūtatayā vāsau puruṣasyopayujyate |</l>
        <l n="cd">jātivyaktyos tu sambandhe nānubhūtyā prayojanam ||</l>
      </lg>
      <lg n="5,13.41" xml:id="v5_13_41">
        <l n="ab">siddhe viṣayarūpe ca gotvādāv indriyaiḥ punaḥ |</l>
        <l n="cd">arthāpattyupalabdhā syāc chaktir ekā niyāmikā ||</l>
      </lg>
      <lg n="5,13.42" xml:id="v5_13_42">
        <l n="ab">na cātmahetum evāsau siddhaṃ bādhitum arhati |<pb n="393"/></l>
        <l n="cd">śaktiś ca naitayā buddhyā, nendriyaiḥ sā hi gṛhyate ||</l>
      </lg>
      <lg n="5,13.43" xml:id="v5_13_43">
        <l n="ab">sāmānyāntarayogānām aniṣṭhā yā ca varṇyate |</l>
        <l n="cd">tayā sāmānyanāśaḥ syāt sa ca dṛṣṭena bādhyate ||</l>
      </lg>
      <lg n="5,13.44" xml:id="v5_13_44">
        <l n="ab">sambandhas tasya hetur vā tadgrahe na ca kāraṇam |</l>
        <l n="cd">svarūpato gṛhīte 'rthe paścād etad vikalpyate ||</l>
      </lg>
      <lg n="5,13.45" xml:id="v5_13_45">
        <l n="ab">sāsnādyekārthasambandhi gotvam ity upalakṣaṇam |</l>
        <l n="cd">na ca svasamavāyy eva kevalaṃ cihnam iṣyate ||</l>
      </lg>
      <lg n="5,13.46" xml:id="v5_13_46">
        <l n="ab">sāsnādibhyas tu piṇḍasya bhedo nātyantato yadā |</l>
        <l n="cd">sāmānyasya ca piṇḍebhyas tadā syād etad uttaram ||<pb n="394"/></l>
      </lg>
      <lg n="5,13.47" xml:id="v5_13_47">
        <l n="ab">kasmāt sāsnādimatsv eva gotvaṃ yasmāt tadātmakam |</l>
        <l n="cd">tādātmyam asya kasmāc cet svabhāvād iti gamyatām ||</l>
      </lg>
      <lg n="5,13.48" xml:id="v5_13_48">
        <l n="ab">upalabdhyanusāreṇa vyavasthāsiddhir īdṛśī |</l>
        <l n="cd">svato gotvādibhedas tu na tu vyañjakabhedataḥ ||</l>
      </lg>
      <lg n="5,13.49" xml:id="v5_13_49">
        <l n="ab">sā bhūd drutādivanmithyā, nyañjakasya tu kiṃkṛtaḥ |</l>
        <l n="cd">bhedo hastyādipiṇḍebhyaḥ, svataś cet, iha tatsamam ||<pb n="395"/></l>
      </lg>
      <lg n="5,13.50" xml:id="v5_13_50">
        <l n="ab">vyaṅgyajātiviśeṣāc cet, prāptam anyonyasaṃśrayam |</l>
        <l n="cd">tasmāt svābhāviko bhedo jātivyaktyoḥ pratīyate ||</l>
      </lg>
      <lg n="5,13.51" xml:id="v5_13_51">
        <l n="ab">anekānanyavṛttittvān na sāmānyaviśeṣayoḥ |</l>
        <l n="cd">ekavastvātmatā yuktā varaṃ tenaupacārikam ||</l>
      </lg>
      <lg n="5,13.52" xml:id="v5_13_52">
        <l n="ab">bhinnebhyaś cāpy abhinnatvād bhedas tat svātmavad bhavet |</l>
        <l n="cd">ekasmād vāpy abhinnatvād vyaktyekatvaṃ pratīyate ||</l>
      </lg>
      <lg n="5,13.53" xml:id="v5_13_53">
        <l n="ab">ekānekatvam ekasya tathānyānanyatā katham |</l>
        <l n="cd">tat sāmānyaṃ viśeṣaś cety evamādi ca duṣkaram ||</l>
      </lg>
      <lg n="5,13.54" xml:id="v5_13_54">
        <l n="ab">virodhas tāvad ekāntād vaktum atra na yujyate |</l>
        <l n="cd">sāmānyānanyavijñāte viśeṣe naikavṛttitā ||</l>
      </lg>
      <lg n="5,13.55" xml:id="v5_13_55">
        <l n="ab">sāmānyānanyavṛttitvaṃ viśeṣātmaikabhāvataḥ |<pb n="396"/></l>
        <l n="cd">evañ ca parihartavyā bhinnābhinnatvakalpanā ||</l>
      </lg>
      <lg n="5,13.56" xml:id="v5_13_56">
        <l n="ab">kena cid dhy ātmanaikatvaṃ nānātvaṃ cāsya kena cit |</l>
        <l n="cd">sāmānyasya tu yo bhedaṃ brūte tasya viśeṣataḥ ||</l>
      </lg>
      <lg n="5,13.57" xml:id="v5_13_57">
        <l n="ab">darśayitvābhyupetavyam, viśeṣaikyaṃ ca jātitaḥ |</l>
        <l n="cd">yathā kalmāṣavarṇasya yatheṣṭaṃ varṇanigrahaḥ ||</l>
      </lg>
      <lg n="5,13.58" xml:id="v5_13_58">
        <l n="ab">citratvād vastuno 'py evaṃ bhedābhedāvadhāraṇam |</l>
        <l n="cd">sāmānyāṃśe tu niṣkṛṣya bhedo yena prasādhyate ||</l>
      </lg>
      <lg n="5,13.59" xml:id="v5_13_59">
        <l n="ab">tasya hetor asiddhatvaṃ siddhaś cet siddhasādhanam |<pb n="397"/></l>
        <l n="cd">bhedebhyo 'nanyarūpeṇa sāmānyaṃ gṛhyate yadā ||</l>
      </lg>
      <lg n="5,13.60" xml:id="v5_13_60">
        <l n="ab">tadāviśeṣamātreṇa vastu pratyavabhāsate |</l>
        <l n="cd">tadudbhūtyā ca sāmānyaṃ tadbhāvānuguṇaṃ sthitam ||</l>
      </lg>
      <lg n="5,13.61" xml:id="v5_13_61">
        <l n="ab">sad apy agrāhyarūpatvād asadvat pratibhāti naḥ |</l>
        <l n="cd">viśeṣān api sāmānyād yadā bhedena buddhyate ||</l>
      </lg>
      <lg n="5,13.62" xml:id="v5_13_62">
        <l n="ab">tadā sāmānyamātratvam evam eva pratīyate |</l>
        <l n="cd">yadā tu śabalaṃ vastu yugapat pratipadyate ||</l>
      </lg>
      <lg n="5,13.63" xml:id="v5_13_63">
        <l n="ab">tadānyān anyabhedādi sarvam eva pralīyate |</l>
        <l n="cd">na ca tat tādṛśaṃ kaś cic chabdaḥ śaknoti bhāṣitum ||</l>
      </lg>
      <lg n="5,13.64" xml:id="v5_13_64">
        <l n="ab">sāmānyāṃśān apoddhṛtya padaṃ sarvaṃ pravarttate |</l>
        <l n="cd">samastavastvapekṣāṃ ca padārthānām apoddhṛtim ||</l>
      </lg>
      <lg n="5,13.65" xml:id="v5_13_65">
        <l n="ab">ke cid āhur asadrūpam, aṃśatvaṃ tu na vāryate |</l>
        <l n="cd">sārūpyam eva sāmānyaṃ piṇḍānāṃ yena kalpyate ||</l>
      </lg>
      <lg n="5,13.66" xml:id="v5_13_66">
        <l n="ab">tena sārūpyaśabdena kiṃ punaḥ pratipadyate |<pb n="398"/></l>
        <l n="cd">samānarūpabhāvaś cej jātiḥ sāsmābhir iṣyate ||</l>
      </lg>
      <lg n="5,13.67" xml:id="v5_13_67">
        <l n="ab">sādṛśyam atha sārūpyaṃ kasya keneti kathyatām |</l>
        <l n="cd">na tāvacchālaleyena bāhuleyādayaḥ samāḥ ||</l>
      </lg>
      <lg n="5,13.68" xml:id="v5_13_68">
        <l n="ab">viśeṣarūpataḥ, ye 'pi tatsaṃsthānādibhiḥ samāḥ |</l>
        <l n="cd">śābaleya iveti syāt tatra buddhir na gaur iva ||</l>
      </lg>
      <lg n="5,13.69" xml:id="v5_13_69">
        <l n="ab">śābaleyo 'yam iti vā bhrāntyā gaur iti nāsti dhīḥ |</l>
        <l n="cd">śābaleyasvarūpaṃ ca na gaur ity avatiṣṭhate ||</l>
      </lg>
      <lg n="5,13.70" xml:id="v5_13_70">
        <l n="ab">tadanyeṣu hi gobuddhir na syāt susadṛśeṣv api |</l>
        <l n="cd">dṛśyate sā na cānyatra gorūpaṃ tatra vidyate ||</l>
      </lg>
      <lg n="5,13.71" xml:id="v5_13_71">
        <l n="ab">na cānyo gauḥ prasiddho 'sti tatsādṛśyena dhīr bhāvet |</l>
        <l n="cd">na cāpi sa iti jñānaṃ sadṛśeṣv asti sarvadā ||<pb n="399"/></l>
      </lg>
      <lg n="5,13.72" xml:id="v5_13_72">
        <l n="ab">sarvapuṃsām ato bhrāntir naiṣā bādhakavarjanāt |</l>
        <l n="cd">sarvajñānāni mithyā ca prasajyante 'tra kalpane ||</l>
      </lg>
      <lg n="5,13.73" xml:id="v5_13_73">
        <l n="ab">viśeṣagrahaṇābhāvād eva gauḥ kaś ca kathyatām |</l>
        <l n="cd">babhūva yady asau pūrvam asmadādes tadagrahāt ||</l>
      </lg>
      <lg n="5,13.74" xml:id="v5_13_74">
        <l n="ab">sādṛśyāvadhṛtir nāstīty ato godhīr na labhyate |</l>
        <l n="cd">na cāvayavasāmānyair vinā sādṛśyakalpanā ||</l>
      </lg>
      <lg n="5,13.75" xml:id="v5_13_75">
        <l n="ab">sāmānyapratyayotpādo na viśeṣeṣu jāyate |</l>
        <l n="cd">vyaktitaś cātireko 'sya syān na veti vicārite ||</l>
      </lg>
      <lg n="5,13.76" xml:id="v5_13_76">
        <l n="ab">sāmānyam eva sādṛśyaṃ bhaved vā vyaktimātrakam |</l>
        <l n="cd">tena nātyantabhinno 'rthaḥ sārūpyam iti varṇitam |</l>
        <l n="ef">granthe vindhyanivāsena bhrānteḥ sādṛśyam ucyate ||<pb n="400"/></l>
      </lg>
    </div>
    <div n="5,14 apohavāda APV">
      <lg n="5,14.1" xml:id="v5_14_1">
        <l n="ab">agonivṛttiḥ sāmānyaṃ vācyaṃ yaiḥ parikalpitam |</l>
        <l n="cd">gotvaṃ vastv eva tair uktam ago 'pohagirā sphuṭam ||</l>
      </lg>
      <lg n="5,14.2" xml:id="v5_14_2">
        <l n="ab">bhāvāntaram abhāvo hi purastāt pratipāditaḥ |</l>
        <l n="cd">tatrāśvādinivṛttyātmā bhāvaḥ ka iti kathyatām ||</l>
      </lg>
      <lg n="5,14.3" xml:id="v5_14_3">
        <l n="ab">neṣṭo 'sādhāraṇas tāvad viṣayo nirvikalpanāt |</l>
        <l n="cd">tathā ca śābaleyādeḥ, asāmānyaprasaṅgataḥ ||</l>
      </lg>
      <lg n="5,14.4" xml:id="v5_14_4">
        <l n="ab">śābaleyādirūpaṃ hi na sāmānyaṃ parasparam |</l>
        <l n="cd">na vaikamitareṣāṃ vastatrānantārthatā bhavet ||<pb n="401"/></l>
      </lg>
      <lg n="5,14.5" xml:id="v5_14_5">
        <l n="ab">na ca sākṣād viśeṣasya te 'pohyā iti yuktimat |</l>
        <l n="cd">na śābaleyavijñānam agovyāvṛttibandhanam ||</l>
      </lg>
      <lg n="5,14.6" xml:id="v5_14_6">
        <l n="ab">nivṛttyā bāhuleyādes tadvijñānaṃ pravartate |</l>
        <l n="cd">kuryād agonivṛttiṃ cen nāpohetātmavad dhi tān ||</l>
      </lg>
      <lg n="5,14.7" xml:id="v5_14_7">
        <l n="ab">tenāṃśenānapohaś ca svarūpeṇāpy apohanam |</l>
        <l n="cd">kalpyate ced virodhaḥ syāt samamākṣepavāraṇe ||</l>
      </lg>
      <lg n="5,14.8" xml:id="v5_14_8">
        <l n="ab">tasmāt prātyātmikai rūpair ago 'poho na yujyate |</l>
        <l n="cd">samudāye 'pi naiteṣām agovyāvṛttisambhavaḥ ||</l>
      </lg>
      <lg n="5,14.9" xml:id="v5_14_9">
        <l n="ab">sarvopalabdhau tadbuddhir vyāsajyaivaṃ pravartate |</l>
        <l n="cd">na pratyekaṃ bhaved eṣā, na samasteṣv aśaktitaḥ ||<pb n="402"/></l>
      </lg>
      <lg n="5,14.10" xml:id="v5_14_10">
        <l n="ab">tasmāt sarveṣu yad rūpaṃ pratyekaṃ pariniṣṭhitam |</l>
        <l n="cd">gobuddhis tannimittā syād gotvād anyac ca nāsti tat ||</l>
      </lg>
      <lg n="5,14.11" xml:id="v5_14_11">
        <l n="ab">nanu ca prāgabhāvādau sāmānyaṃ vastu neṣyate |</l>
        <l n="cd">sattaiva hy atra sāmānyam anutpattyādirūṣitā ||</l>
      </lg>
      <lg n="5,14.12" xml:id="v5_14_12">
        <l n="ab">tām utpattyādyanusyūtāṃ satteti pratijānate |</l>
        <l n="cd">anyāpohānuviddhā tu saivābhāvaḥ pratīyate ||</l>
      </lg>
      <lg n="5,14.13" xml:id="v5_14_13">
        <l n="ab">anityatvaṃ vināśākhyakriyāsāmānyam ucyate |</l>
        <l n="cd">abrāhmaṇatvaṃ kin tu syād bhinneṣu kṣattriyādiṣu ||</l>
      </lg>
      <lg n="5,14.14" xml:id="v5_14_14">
        <l n="ab">puruṣatvaṃ catuḥsaṃstham, <pb n="403"/>  viśeṣeṣu ca nāstidhīḥ |</l>
        <l n="cd">sāmānyapratyayaś caiṣu pratyekam upajāyate ||</l>
      </lg>
      <lg n="5,14.15" xml:id="v5_14_15">
        <l n="ab">tenātra brāhmaṇābhāvaḥ sāmānyaṃ syād avastu tat |</l>
        <l n="cd">gotvādāv api tenaiva sāmānyapratyayo bhavet ||</l>
      </lg>
      <lg n="5,14.16" xml:id="v5_14_16">
        <l n="ab">kaiś cit tv atraikaśabdatvam akṣādāv iva kalpitam |</l>
        <l n="cd">jātitrayasya, naivaṃ tu sambhavatyaghaṭādiṣu ||</l>
      </lg>
      <lg n="5,14.17" xml:id="v5_14_17">
        <l n="ab">nātra hy anantake bhede sādhāraṇyaṃ nirūpyate |</l>
        <l n="cd">tasmāt kriyāguṇāḥ ke cid dhetavo 'nanyavartinaḥ ||</l>
      </lg>
      <lg n="5,14.18" xml:id="v5_14_18">
        <l n="ab">puruṣatvaṃ nañā caitad brāhmaṇebhyo nivartitam |</l>
        <l n="cd">cāturvarṇyaprasaktaṃ sad gamyate 'rthādibhir yathā ||</l>
      </lg>
      <lg n="5,14.19" xml:id="v5_14_19">
        <l n="ab">yady apy avāntarā nāsti triṣu jātir vyavasthitā |</l>
        <l n="cd">nañsāmārthyān naratvaṃ tu tryādhāraṃ sampratīyate ||<pb n="404"/></l>
      </lg>
      <lg n="5,14.20" xml:id="v5_14_20">
        <l n="ab">śabdasāmarthyabhedena varṇeṣu matibhinnatā |</l>
        <l n="cd">puṃstve tricaturādhāre paryudāsasvarūpataḥ ||</l>
      </lg>
      <lg n="5,14.21" xml:id="v5_14_21">
        <l n="ab">dūrāntike kṣaṇe śaktir gṛdhravāyasacakṣuṣoḥ |</l>
        <l n="cd">yathā rūpe tathā puṃstve pumabrāhmaṇaśabdayoḥ ||</l>
      </lg>
      <lg n="5,14.22" xml:id="v5_14_22">
        <l n="ab">brāhmaṇavyatiriktārthavṛtti puṃstvam itīdṛśam |</l>
        <l n="cd">vākyaṃ yatra pravarteta tatrābrāhmaṇadhīpade ||</l>
      </lg>
      <lg n="5,14.23" xml:id="v5_14_23">
        <l n="ab">pārthivatvādisāmānyam evam evāghaṭādiṣu |</l>
        <l n="cd">ghaṭatvādivinirmuktaṃ viṣayaḥ sampratīyate ||</l>
      </lg>
      <lg n="5,14.24" xml:id="v5_14_24">
        <l n="ab">asādhāraṇabhāvāc ca nañā śabdo viśeṣitaḥ |</l>
        <l n="cd">tāvanmātreṇa rahite sāmānye vyavatiṣṭhate ||<pb n="405"/></l>
      </lg>
      <lg n="5,14.25" xml:id="v5_14_25">
        <l n="ab">viśeṣe pratiṣiddhe hi sāmānyaṃ yadanantaram |</l>
        <l n="cd">sāmānyākāṅkṣiṇaṃ śabdaṃ niruṇad dhi tadātmani ||</l>
      </lg>
      <lg n="5,14.26" xml:id="v5_14_26">
        <l n="ab">prathamātikrame tasya kāraṇaṃ naiva vidyate |</l>
        <l n="cd">brāhmaṇatvād ato 'petaṃ naratvam avaśiṣyate ||</l>
      </lg>
      <lg n="5,14.27" xml:id="v5_14_27">
        <l n="ab">vyudasya brāhmaṇatvaṃ ca nañi jāte viśeṣaṇe |</l>
        <l n="cd">naratvodasanaṃ yat tu kalpetāśrutam eva tat ||</l>
      </lg>
      <lg n="5,14.28" xml:id="v5_14_28">
        <l n="ab">tasmād yasyaiva te bhedā niṣiddhyeraṃs tadarthataḥ |</l>
        <l n="cd">bhedāntarasthaṃ sāmānyam, loke 'py evaṃ pratīyate ||</l>
      </lg>
      <lg n="5,14.29" xml:id="v5_14_29">
        <l n="ab">prasaṅginyāṃ ca tadbuddhau niṣedho 'rthād apīṣyate |</l>
        <l n="cd">tanmātrarahite cārthe sādṛśyāt tanmatir bhavet ||<pb n="406"/></l>
      </lg>
      <lg n="5,14.30" xml:id="v5_14_30">
        <l n="ab">sādṛśyam eva vā vācyam iṣṭam abrāhmaṇādiṣu |</l>
        <l n="cd">tac cāvayavasāmānyād, vināpy etena lakṣyate ||</l>
      </lg>
      <lg n="5,14.31" xml:id="v5_14_31">
        <l n="ab">kva cid vināpi sādṛśyāt sāhacaryādihetukā |</l>
        <l n="cd">nañyuktaśabdavṛttiḥ syād yathā vakṣyaty anīkṣaṇe ||</l>
      </lg>
      <lg n="5,14.32" xml:id="v5_14_32">
        <l n="ab">īkṣaṇavyatiriktā hi kriyā tatrāpy apekṣitā |</l>
        <l n="cd">pratyāsatter na saṅkalpam atikramya pratīyate ||</l>
      </lg>
      <lg n="5,14.33" xml:id="v5_14_33">
        <l n="ab">nāmadhātvarthayogī ca naiva nañ pratiṣedhakaḥ |</l>
        <l n="cd">vadato 'brāhmaṇādharmāv anyamātravirodhinau ||<pb n="407"/></l>
      </lg>
      <lg n="5,14.34" xml:id="v5_14_34">
        <l n="ab">yatrāpy ākhyātasambandhāt pratiṣedhaḥ pratīyate |</l>
        <l n="cd">tatraudāsīnyavastv eva pratipattā 'valambate ||</l>
      </lg>
      <lg n="5,14.35" xml:id="v5_14_35">
        <l n="ab">tasmād vastuny apohāḥ syuḥ, api cāvastukalpane |</l>
        <l n="cd">prāgntyebhyo viśeṣebhyo na kiñ cid vastu labhyate ||</l>
      </lg>
      <lg n="5,14.36" xml:id="v5_14_36">
        <l n="ab">na cāntyair vyavahāro 'sti, śakyaṃ naiṣāṃ nirūpaṇam |</l>
        <l n="cd">apohaśabdavācyātha śūnyatānyaprakārikā ||</l>
      </lg>
      <lg n="5,14.37" xml:id="v5_14_37">
        <l n="ab">tasyāṃ cāśvādibuddhīnātmāṃśagrahaṇaṃ bhavet |</l>
        <l n="cd">tatrānyāpohavācyatvaṃ mudhaivābhyupagamyate ||</l>
      </lg>
      <lg n="5,14.38" xml:id="v5_14_38">
        <l n="ab">sāmānyaṃ vasturūpaṃ hi buddhyākāro bhaviṣyati |</l>
        <l n="cd">śabdārtho 'rthānapekṣo hi vṛthāpohaḥ prakalpitaḥ ||</l>
      </lg>
      <lg n="5,14.39" xml:id="v5_14_39">
        <l n="ab">vasturūpā ca sā buddhiḥ śabdārtheṣūpajāyate |</l>
        <l n="cd">tena vastv eva kalpeta vācyaṃ buddhyanapohakam ||<pb n="408"/></l>
      </lg>
      <lg n="5,14.40" xml:id="v5_14_40">
        <l n="ab">asaty api ca bāhye 'rthe vākyārthapratibhā tathā |</l>
        <l n="cd">padārthe 'pi tathaiva syāt kim apohaḥ prakalpyate ||</l>
      </lg>
      <lg n="5,14.41" xml:id="v5_14_41">
        <l n="ab">buddhyantarād vyavacchedo na ca buddheḥ pratīyate |</l>
        <l n="cd">svarūpotpādamātrāc ca nānyam aṃśaṃ bibharti sā ||</l>
      </lg>
      <lg n="5,14.42" xml:id="v5_14_42">
        <l n="ab">bhinnasāmānyavacanā viśeṣavacanāś ca ye |</l>
        <l n="cd">sarve bhaveyuḥ paryāyā yady apohasya vācyatā ||</l>
      </lg>
      <lg n="5,14.43" xml:id="v5_14_43">
        <l n="ab">nanu bhedād apohānāṃ prasaṅgo 'yaṃ na yujyate |</l>
        <l n="cd">sāmānyāpohakḷptyā ced vastumātre samaṃ tava ||</l>
      </lg>
      <lg n="5,14.44" xml:id="v5_14_44">
        <l n="ab">bhidyante mama vastutvāt sāmānyāni parasparam |</l>
        <l n="cd">asaṅkīrṇasvabhāvāni na caikatvaṃ vitanvate ||</l>
      </lg>
      <lg n="5,14.45" xml:id="v5_14_45">
        <l n="ab">saṃsṛṣṭaikatvanānātvavikalparahitātmanām |</l>
        <l n="cd">avastutvād apohānāṃ tva syād bhinnatā katham ||</l>
      </lg>
      <lg n="5,14.46" xml:id="v5_14_46">
        <l n="ab">yadi vā bhidyamānatvād vastvasādhāraṇāṃśavat |<pb n="409"/></l>
        <l n="cd">avastutve tv anānātvāt paryāyatvān na mucyate ||</l>
      </lg>
      <lg n="5,14.47" xml:id="v5_14_47">
        <l n="ab">nanu cāpohyabhedena bhedo 'pohasya setsyati |</l>
        <l n="cd">na viśeṣaḥ svatas tasya parataś caupacārikaḥ ||</l>
      </lg>
      <lg n="5,14.48" xml:id="v5_14_48">
        <l n="ab">tenaivādhārabhedenāpy asya bhedo na yujyate |</l>
        <l n="cd">na hi sambandhibhedena bhedo vastuny apīṣyate ||</l>
      </lg>
      <lg n="5,14.49" xml:id="v5_14_49">
        <l n="ab">kim utāvastvasaṃsṛṣṭam anyataś cānivartitam |</l>
        <l n="cd">anavāptaviśeṣāṃśaṃ yat kim apy anirūpitam ||</l>
      </lg>
      <lg n="5,14.50" xml:id="v5_14_50">
        <l n="ab">tasmād yathaiva bhede 'pi piṇḍānāṃ naiva bhidyate |</l>
        <l n="cd">tathaivāpohyabhede 'pi nāneko 'yaṃ bhaviṣyati ||</l>
      </lg>
      <lg n="5,14.51" xml:id="v5_14_51">
        <l n="ab">bhede vā pratipiṇḍaṃ syād ago 'pohaḥ, tathā sati |</l>
        <l n="cd">sāmānyaṃ śābaleyāder iti neṣṭaṃ prasidhyati ||</l>
      </lg>
      <lg n="5,14.52" xml:id="v5_14_52">
        <l n="ab">saṃsargiṇo 'pi cādhārā yaṃ na bhindanti rūpataḥ |</l>
        <l n="cd">apohyaiḥ sa bahirbhūtair bhidyetety atikalpanā ||</l>
      </lg>
      <lg n="5,14.53" xml:id="v5_14_53">
        <l n="ab">agavyaśvātirekaḥ syād anaśvaś ca gavādhikaḥ |</l>
        <l n="cd">śeṣaṃ hastyādyapohyaṃ tu dvayor api na bhidyate ||</l>
      </lg>
      <lg n="5,14.54" xml:id="v5_14_54">
        <l n="ab">tatraikabhedād bhedo 'stu bahvabhedād abhinnatā |</l>
        <l n="cd">bhūyasāṃ syāt sadharmatvam ity abhedaḥ prasajyate ||<pb n="410"/></l>
      </lg>
      <lg n="5,14.55" xml:id="v5_14_55">
        <l n="ab">gauś ca hastyādyapohena nāśvarūpād viśeṣyate |</l>
        <l n="cd">karoti tadapohaṃ ced aikarūpyaṃ virudhyate ||</l>
      </lg>
      <lg n="5,14.56" xml:id="v5_14_56">
        <l n="ab">sarvaśabdeṣu caikaikam apohyamatiricyate |</l>
        <l n="cd">tatrāsādhāraṇatvena tanmātrāpohyatā bhavet ||</l>
      </lg>
      <lg n="5,14.57" xml:id="v5_14_57">
        <l n="ab">tato 'śvāpoharūpatvāt siṃhādiḥ sarva eva te |</l>
        <l n="cd">tannimittam ago 'pohaṃ bibhrad ucyeta gaur iti ||</l>
      </lg>
      <lg n="5,14.58" xml:id="v5_14_58">
        <l n="ab">sarvāpoho yadīṣyeta, <pb n="411"/>  sa vaktavyaḥ kathaṃ punaḥ |</l>
        <l n="cd">yadi pratyekarūpeṇa nāpohyānantatā bhavet ||</l>
      </lg>
      <lg n="5,14.59" xml:id="v5_14_59">
        <l n="ab">bhinnatvāc cāpy apohyānāṃ bhinno 'pohaḥ prasajyate |</l>
        <l n="cd">tatraikasmin bhavet piṇḍe 'nantajātisamanvayaḥ ||</l>
      </lg>
      <lg n="5,14.60" xml:id="v5_14_60">
        <l n="ab">tato gaur iti sāmānyaṃ vācyam ekaṃ na sidhyati |</l>
        <l n="cd">jātyantaramatiś caiṣu bhavej jātyantareṣv iva ||</l>
      </lg>
      <lg n="5,14.61" xml:id="v5_14_61">
        <l n="ab">samudāyātmanā nāpi bhaved eṣām apohyatā |</l>
        <l n="cd">samudāyo hi naikena vinā dharmeṇa jāyate ||</l>
      </lg>
      <lg n="5,14.62" xml:id="v5_14_62">
        <l n="ab">nāpy ekadeśatā teṣām asti nāpy ekakālatā |</l>
        <l n="cd">vyatiriktaś ca saṅghātas teṣāṃ kaś cin na vidyate ||</l>
      </lg>
      <lg n="5,14.63" xml:id="v5_14_63">
        <l n="ab">yadi tv avyatiriktaḥ syād ānanyaṃ tadavasthitam |</l>
        <l n="cd">yadi sāmānyarūpeṇa te 'pohyante, na vastutā ||</l>
      </lg>
      <lg n="5,14.64" xml:id="v5_14_64">
        <l n="ab">kathaṃ vā vastv apohyeta, <pb n="412"/>  nābhāvo bhāvamṛcchati |</l>
        <l n="cd">apohyamāne cābhāve bhāva evāvaśiṣyate ||</l>
      </lg>
      <lg n="5,14.65" xml:id="v5_14_65">
        <l n="ab">apohyabhedakḷptiś ca nābhāvābhedato bhavet |</l>
        <l n="cd">tadbhedo 'pohabhedāc cet, prāptam anyonyasaṃśrayam ||</l>
      </lg>
      <lg n="5,14.66" xml:id="v5_14_66">
        <l n="ab">gosāmānyasya bhinnatvād agaur ity eṣa bhidyate |</l>
        <l n="cd">agaur ity asya bhedena gosāmānyaṃ ca bhidyate ||</l>
      </lg>
      <lg n="5,14.67" xml:id="v5_14_67">
        <l n="ab">agāvo 'śvādayaś ca syus te 'py abhāvātmakāḥ punaḥ |</l>
        <l n="cd">karkādyapekṣayā te 'pi tathety evaṃ na gamyate ||</l>
      </lg>
      <lg n="5,14.68" xml:id="v5_14_68">
        <l n="ab">kim apohyam, kva cāpohaḥ, gopiṇḍeṣv evam eva ca |<pb n="413"/></l>
        <l n="cd">tatra syād dvayam apy etadantyeṣu paramāṇuṣu ||</l>
      </lg>
      <lg n="5,14.69" xml:id="v5_14_69">
        <l n="ab">na cāntyeṣu dvayor asti vyavahāro bhidāṃ prati |</l>
        <l n="cd">gavāśvaparamāṇūnāṃ viśeṣaś ca na vidyate ||</l>
      </lg>
      <lg n="5,14.70" xml:id="v5_14_70">
        <l n="ab">svarūpajātisaṃsthānaparimāṇādilakṣaṇaḥ |</l>
        <l n="cd">kim apohyaṃ kva cāpohas tatrāpi na viśiṣyate ||</l>
      </lg>
      <lg n="5,14.71" xml:id="v5_14_71">
        <l n="ab">na cāprasiddhasārūpyānapohaviṣayātmanā |</l>
        <l n="cd">śaktaḥ kaś cid api jñātuṃ gavādīnaviśeṣataḥ ||</l>
      </lg>
      <lg n="5,14.72" xml:id="v5_14_72">
        <l n="ab">apohyān api cāśvādīnekadharmānvayād ṛte |</l>
        <l n="cd">na nirūpayituṃ śaktis tatrāpoho na siddhyati ||</l>
      </lg>
      <lg n="5,14.73" xml:id="v5_14_73">
        <l n="ab">na cānvayavinirmukte pravṛttir liṅgaśabdayoḥ |</l>
        <l n="cd">tābhyāṃ ca na vināpoho na cāsādhāraṇe 'nvayaḥ ||</l>
      </lg>
      <lg n="5,14.74" xml:id="v5_14_74">
        <l n="ab">apohaś cāpy aniṣpannaḥ sāhacaryaṃ kva dṛśyatām |</l>
        <l n="cd">tasminn adṛśyamāne ca na tayoḥ syāt pramāṇatā ||<pb n="414"/></l>
      </lg>
      <lg n="5,14.75" xml:id="v5_14_75">
        <l n="ab">na cādarśanamātreṇa tābhyāṃ pratyāyanaṃ bhavet |</l>
        <l n="cd">sarvatraiva hy adṛṣṭatvāt pratyāyyaṃ nāvaśiṣyate ||</l>
      </lg>
      <lg n="5,14.76" xml:id="v5_14_76">
        <l n="ab">athāsaty api sārūpye syād apohasya kalpanā |</l>
        <l n="cd">gavāśvayor ayaṃ kasmād ago 'poho na kalpyate ||</l>
      </lg>
      <lg n="5,14.77" xml:id="v5_14_77">
        <l n="ab">śābaleyāc ca bhinnatvaṃ bāhuleyāśvayoḥ samam |</l>
        <l n="cd">sāmānyaṃ nānyadiṣṭaṃ cet kvāgo 'pohaḥ pravartatām ||<pb n="415"/></l>
      </lg>
      <lg n="5,14.78" xml:id="v5_14_78">
        <l n="ab">indriyair nāpy ago 'pohaḥ prathamaṃ vyavasīyate |</l>
        <l n="cd">nānyatra śabdavṛttiś ca kiṃ dṛṣṭvā sa prayujyatām ||</l>
      </lg>
      <lg n="5,14.79" xml:id="v5_14_79">
        <l n="ab">pūrvoktena prabandhena nānumāpy atra vidyate |</l>
        <l n="cd">sambandhānubhāvo 'py asya tena naivopapadyate ||</l>
      </lg>
      <lg n="5,14.80" xml:id="v5_14_80">
        <l n="ab">nivṛttivācinaḥ śabdā na prasiddhāś ca yān prati |</l>
        <l n="cd">teṣām agor asiddhatvān na sāmānyanirākriyā ||</l>
      </lg>
      <lg n="5,14.81" xml:id="v5_14_81">
        <l n="ab">agośabdābhidheyatvaṃ gamyatāṃ ca kathaṃ punaḥ |</l>
        <l n="cd">na dṛṣṭo yatra gośabdaḥ sambandhānubhavakṣaṇe ||</l>
      </lg>
      <lg n="5,14.82" xml:id="v5_14_82">
        <l n="ab">ekasmāt tarhi gopiṇḍād yadanyat sarvam eva tat |</l>
        <l n="cd">bhaved apohyam ity evaṃ na sāmānyasya vācyatā ||</l>
      </lg>
      <lg n="5,14.83" xml:id="v5_14_83">
        <l n="ab">siddhaś cāgaur apohyeta goniṣedhātmakaś ca saḥ |</l>
        <l n="cd">tatra gaur eva vaktavyo nañā yaḥ pratiṣidhyate ||</l>
      </lg>
      <lg n="5,14.84" xml:id="v5_14_84">
        <l n="ab">sa ced agonivṛttyātmā bhaved anyonyasaṃśrayaḥ |<pb n="416"/></l>
        <l n="cd">siddhaś ced gaur apohyārthaṃ vṛthāpohaprakalpanā ||</l>
      </lg>
      <lg n="5,14.85" xml:id="v5_14_85">
        <l n="ab">gavyasiddhe tv agaur nāsti tadabhāve ca gauḥ kutaḥ |</l>
        <l n="cd">nādhārādheyavṛttyādisambandhaś cāpy abhāvayoḥ ||</l>
      </lg>
      <lg n="5,14.86" xml:id="v5_14_86">
        <l n="ab">na cāsādhāraṇaṃ vastu gamyate 'pohavat tayā |</l>
        <l n="cd">kathaṃ vā parikalpyeta sambandho vastvavastunoḥ ||</l>
      </lg>
      <lg n="5,14.87" xml:id="v5_14_87">
        <l n="ab">svarūpasattvamātreṇa na ca kiñ cid viśeṣaṇam |</l>
        <l n="cd">svabuddhyā rajyate yena viśeṣyaṃ tad viśeṣaṇam ||</l>
      </lg>
      <lg n="5,14.88" xml:id="v5_14_88">
        <l n="ab">na cāpy aśvādiśabdebho jāyate 'pohabodhanam |</l>
        <l n="cd">viśiṣṭabuddhir iṣṭeha na cājñātaviśeṣaṇā ||<pb n="417"/></l>
      </lg>
      <lg n="5,14.89" xml:id="v5_14_89">
        <l n="ab">na cānyarūpam anyādṛk kuryāj jñānaṃ viśeṣaṇam |</l>
        <l n="cd">kathaṃ cānyādṛśe jñāte tad ucyeta viśeṣaṇam ||</l>
      </lg>
      <lg n="5,14.90" xml:id="v5_14_90">
        <l n="ab">athānyathā viśeṣye 'pi syād viśeṣaṇakalpanā |</l>
        <l n="cd">tathā sati hi yatkiñcit prasajyeta viśeṣaṇam ||</l>
      </lg>
      <lg n="5,14.91" xml:id="v5_14_91">
        <l n="ab">abhāvarūpagamye ca na viśeṣye 'sti vastutā |</l>
        <l n="cd">viśeṣitam apohena vastu vācyaṃ na te 'sty ataḥ ||</l>
      </lg>
      <lg n="5,14.92" xml:id="v5_14_92">
        <l n="ab">yady apy apohanirmukte na vṛttiḥ śabdaliṅgayoḥ |</l>
        <l n="cd">yuktā tathāpi buddhis tu jñātur vastvavalambate ||</l>
      </lg>
      <lg n="5,14.93" xml:id="v5_14_93">
        <l n="ab">na cāsādhāraṇaṃ vastu buddhau viparivarttate |</l>
        <l n="cd">na cāpi nirvikalpatvāt tasya yuktā viśeṣyatā ||<pb n="418"/></l>
      </lg>
      <lg n="5,14.94" xml:id="v5_14_94">
        <l n="ab">śabdenāgamyamānaṃ ca viśeṣyam iti sāhasam |</l>
        <l n="cd">tena sāmānyam eṣṭavyaṃ viṣayo buddhiśabdayoḥ ||</l>
      </lg>
      <lg n="5,14.95" xml:id="v5_14_95">
        <l n="ab">yadā cāśabdavācyatvān na vyaktīnām apohyatā |</l>
        <l n="cd">tadāpohyeta sāmānyaṃ tasyāpohāc ca vastutā ||</l>
      </lg>
      <lg n="5,14.96" xml:id="v5_14_96">
        <l n="ab">nāpohyatvam abhāvānām abhāvābhāvavarjanāt |</l>
        <l n="cd">vyakto 'pohāntare 'pohas tasmāt sāmānyavastunaḥ ||</l>
      </lg>
      <lg n="5,14.97" xml:id="v5_14_97">
        <l n="ab">abhāvasya ca yo 'bhāvaḥ sa cet tasmād vilakṣaṇaḥ |</l>
        <l n="cd">bhāva eva bhaven no ced gaur agaus te prasajyate ||</l>
      </lg>
      <lg n="5,14.98" xml:id="v5_14_98">
        <l n="ab">yady apy aneṣu śabdeṣu vastunaḥ syād apohyatā |</l>
        <l n="cd">sacchabdasya tv abhāvākhyān nāpohyaṃ bhinnam iṣyate ||</l>
      </lg>
      <lg n="5,14.99" xml:id="v5_14_99">
        <l n="ab">tatrāsato 'pi bhāvatvam itikleśo mahān bhavet |<pb n="419"/></l>
        <l n="cd">tadasiddhau na sattāsti na cāsattā prasidhyati ||</l>
      </lg>
      <lg n="5,14.100" xml:id="v5_14_100">
        <l n="ab">na cāpi vāsanābhedād bhedaḥ sadrūpatāpi vā |</l>
        <l n="cd">apohānāṃ prakalpyeta, na hy avastuni vāsanā ||</l>
      </lg>
      <lg n="5,14.101" xml:id="v5_14_101">
        <l n="ab">smṛtiṃ muktvā na cāsty asyāḥ śaktiyogaḥ kriyāntare |</l>
        <l n="cd">tasmān nānyādṛśe sārthe karoty anyādṛśīṃ matim ||</l>
      </lg>
      <lg n="5,14.102" xml:id="v5_14_102">
        <l n="ab">bhavadbhiḥ śabdabhedo 'pi tannimitto na labhyate |</l>
        <l n="cd">na hy asādhāraṇaḥ śabdo vācakaḥ prāgadṛṣṭitaḥ ||</l>
      </lg>
      <lg n="5,14.103" xml:id="v5_14_103">
        <l n="ab">bhinnatvāc cāpi naivaikā vāsanā taiḥ prakalpyate |</l>
        <l n="cd">na cāsti śabdavastv ekaṃ vāsanāṃ yat kariṣyati ||<pb n="420"/></l>
      </lg>
      <lg n="5,14.104" xml:id="v5_14_104">
        <l n="ab">tatra śabdāntarāpohe sāmānye parikalpite |</l>
        <l n="cd">tathaivāvasturūpatvāc chabdabhedo na kalpyate ||</l>
      </lg>
      <lg n="5,14.105" xml:id="v5_14_105">
        <l n="ab">vācakānāṃ yathā caivaṃ vācyavācakayor mithaḥ |</l>
        <l n="cd">na cāpy apohyabhedena bhedo 'stīty upapāditam ||</l>
      </lg>
      <lg n="5,14.106" xml:id="v5_14_106">
        <l n="ab">nāgṛhītaś ca gamakaḥ śabdāpohaḥ kathañ cana |</l>
        <l n="cd">pratyakṣaṃ na ca tacchaktaṃ na ca sto liṅgavācakau ||</l>
      </lg>
      <lg n="5,14.107" xml:id="v5_14_107">
        <l n="ab">yataḥ syād grahaṇaṃ tasya, liṅgādīnāṃ ca kalpane |</l>
        <l n="cd">na vyavastheti vācyaivaṃ vinā pratyakṣamūlataḥ ||</l>
      </lg>
      <lg n="5,14.108" xml:id="v5_14_108">
        <l n="ab">na gamyagamakatvaṃ syād avastutvād apohayoḥ |</l>
        <l n="cd">bhavatpakṣe, yathā loke khapuṣpaśaśaśṛṅgayoḥ ||</l>
      </lg>
      <lg n="5,14.109" xml:id="v5_14_109">
        <l n="ab">vṛṣṭimeghāsator dṛṣṭvā yady anaikāntikaḥ vadet |</l>
        <l n="cd">vastv evātrāpi matpakṣe bhavatpakṣe 'py adaḥ kutaḥ ||</l>
      </lg>
      <lg n="5,14.110" xml:id="v5_14_110">
        <l n="ab">vidhirūpaś ca śabdārtho yena nābhyupagamyate |</l>
        <l n="cd">na bhaved vyatireko 'pi tasya tatpūrvako hy asau ||<pb n="421"/></l>
      </lg>
      <lg n="5,14.111" xml:id="v5_14_111">
        <l n="ab">niṣedhadvayayogitvād asato yāpy abhāvatā |</l>
        <l n="cd">savastuke bhavet sāpi na tucche buddhyasambhavāt ||</l>
      </lg>
      <lg n="5,14.112" xml:id="v5_14_112">
        <l n="ab">nanu yuktyānayaivāyaṃ vastunāpi na bhidyate |</l>
        <l n="cd">apohas tena doṣo 'tra pūrvokto na bhaviṣyati ||</l>
      </lg>
      <lg n="5,14.113" xml:id="v5_14_113">
        <l n="ab">siddham evaṃ madiṣṭaṃ syāt, naivānyā gatir asti hi |</l>
        <l n="cd">abhāve vastubuddhir vā yad vā vastunyabhāvadhīḥ ||</l>
      </lg>
      <lg n="5,14.114" xml:id="v5_14_114">
        <l n="ab">tatrābhāvātmakatve syān nirnimittaiva vastudhīḥ |</l>
        <l n="cd">vastuny abhāvabodhas tu sidhyaty anyam apekṣya tu ||<pb n="422"/></l>
      </lg>
      <lg n="5,14.115" xml:id="v5_14_115">
        <l n="ab">apohamātravācyatvaṃ yadi cābhyupagamyate |</l>
        <l n="cd">nīlotpalādiśabdeṣu śabalārthābhidhāyiṣu ||</l>
      </lg>
      <lg n="5,14.116" xml:id="v5_14_116">
        <l n="ab">viśeṣaṇaviśeṣyatvasāmānādhikaraṇyayoḥ |</l>
        <l n="cd">na siddhiḥ, na hy anīlatvavyudāse 'nutpalacyutiḥ ||</l>
      </lg>
      <lg n="5,14.117" xml:id="v5_14_117">
        <l n="ab">nāpi tatretaras tasmān na viśeṣyaviśeṣaṇe |</l>
        <l n="cd">śabdayor nāpi te syātām abhidheyānapekṣayoḥ ||</l>
      </lg>
      <lg n="5,14.118" xml:id="v5_14_118">
        <l n="ab">sāmānādhikaraṇyaṃ ca na bhinnatvād apohayoḥ |</l>
        <l n="cd">arthataś caitad iṣyeta kīdṛśyādheyatā tayoḥ ||</l>
      </lg>
      <lg n="5,14.119" xml:id="v5_14_119">
        <l n="ab">na cāsādhāraṇaṃ vastu gamyate 'nyac ca nāsti te |<pb n="423"/></l>
        <l n="cd">agamyamānam aikārthyaṃ śabdayoḥ kvopayujyate ||</l>
      </lg>
      <lg n="5,14.120" xml:id="v5_14_120">
        <l n="ab">athānyāpohavad vastu vācyam ity abhidhīyate |</l>
        <l n="cd">tatrāpi paratantratvād vyāptiḥ śabdena durbalā ||</l>
      </lg>
      <lg n="5,14.121" xml:id="v5_14_121">
        <l n="ab">khaṇḍe bhinnavyapohyatvād yathaiva madhurādibhiḥ |</l>
        <l n="cd">śuklādivyāptyabhāvena nākṣepo na viśeṣaṇam ||</l>
      </lg>
      <lg n="5,14.122" xml:id="v5_14_122">
        <l n="ab">tathaivāsadvyudāsāṃśāvacchinnārthāvadhāraṇe |</l>
        <l n="cd">nāghaṭādinivṛttyaṃśavyāptiḥ śabdāt pratīyate ||<pb n="424"/></l>
      </lg>
      <lg n="5,14.123" xml:id="v5_14_123">
        <l n="ab">vyāptiś ced artharūpeṇa sattayaivaṃ hi sā bhavet |</l>
        <l n="cd">na ghaṭatvādimān arthaḥ kaś cin na vyāpyate tayā ||</l>
      </lg>
      <lg n="5,14.124" xml:id="v5_14_124">
        <l n="ab">na ca vastutayā vyāptis tayā śabdasya vāryate |</l>
        <l n="cd">pratītiṃ prati tulyas tu vyāpāro vastvavastunoḥ ||</l>
      </lg>
      <lg n="5,14.125" xml:id="v5_14_125">
        <l n="ab">nirbhāgo 'pi hi vastvātmā śabdair bhāgena gamyate |</l>
        <l n="cd">na hi sacchabdavijñānād ghaṭādyarthaḥ pratīyate ||</l>
      </lg>
      <lg n="5,14.126" xml:id="v5_14_126">
        <l n="ab">tenānākṣepadoṣo 'sti, bhāktadoṣaś ca vidyate |</l>
        <l n="cd">viśeṣaṇatvān mukhyatvam apohasya hi jātivat ||<pb n="425"/></l>
      </lg>
      <lg n="5,14.127" xml:id="v5_14_127">
        <l n="ab">tasmāt tadvati gauṇatvān nābhidheyatvasambhavaḥ |</l>
        <l n="cd">avastutvān na mukhyaś cet, na syād evaṃ viśeṣaṇam ||</l>
      </lg>
      <lg n="5,14.128" xml:id="v5_14_128">
        <l n="ab">bhedāś cāpohavantaḥ syus teṣāṃ cāvācyatoditā |</l>
        <l n="cd">ānantyavyabhicārābhyām, anyo nāsti tv apohavān ||</l>
      </lg>
      <lg n="5,14.129" xml:id="v5_14_129">
        <l n="ab">nāpohavattvam anyad dhi bhedāpohāntare 'sti te |</l>
        <l n="cd">tac cāpi kalpyamānaṃ syād abhāvo bhāva eva vā ||</l>
      </lg>
      <lg n="5,14.130" xml:id="v5_14_130">
        <l n="ab">vastu cej jātir eva syād avastutve 'pi pūrvavat |</l>
        <l n="cd">sambandho vaiṣa kalpyeta tasya ceṣṭā na vācyatā ||<pb n="426"/></l>
      </lg>
      <lg n="5,14.131" xml:id="v5_14_131">
        <l n="ab">na caiko 'pohavān artho vartate 'rthāntare kva cit |</l>
        <l n="cd">tasmād api na sāmānyaṃ vācyaṃ na ca viśeṣaṇam ||</l>
      </lg>
      <lg n="5,14.132" xml:id="v5_14_132">
        <l n="ab">nātmanyavidyamānatvād viśeṣo 'pohasūcakaḥ |</l>
        <l n="cd">tasmān na tair viśeṣyatvaṃ prakṛṣṭatvena nīlavat ||</l>
      </lg>
      <lg n="5,14.133" xml:id="v5_14_133">
        <l n="ab">arthākṣepo 'pi nāsty eva sandehāl liṅgaliṅgivat |</l>
        <l n="cd">na sāmānyātmanāpohas tair vinā na ca siddhyati ||<pb n="427"/></l>
      </lg>
      <lg n="5,14.134" xml:id="v5_14_134">
        <l n="ab">evam eva tv anākṣepaḥ syād apohena vastunaḥ |</l>
        <l n="cd">yataḥ śaśaviṣāṇe 'pi tadapohasya sambhavaḥ ||</l>
      </lg>
      <lg n="5,14.135" xml:id="v5_14_135">
        <l n="ab">liṅgasaṃkhyādisambandho na vāpohasya vidyate |</l>
        <l n="cd">vyakter avyapadeśyatvāt taddvāreṇāpi nāsty asau ||</l>
      </lg>
      <lg n="5,14.136" xml:id="v5_14_136">
        <l n="ab">na hy asādhāraṇatvena sāpohenāpi gamyate |</l>
        <l n="cd">na cāpy agamyamānasya vastunaḥ syād viśeṣyatā ||</l>
      </lg>
      <lg n="5,14.137" xml:id="v5_14_137">
        <l n="ab">liṅgasaṃkhyādyapohānāṃ nopakāraḥ svarūpataḥ |</l>
        <l n="cd">vastunaś copakāryatvaṃ kathaṃ śabdaiḥ pratīyate ||<pb n="428"/></l>
      </lg>
      <lg n="5,14.138" xml:id="v5_14_138">
        <l n="ab">na vinānupalabdhyā ca syād abhāvamatiḥ kva cit |</l>
        <l n="cd">na cābhāvaprameyatvaṃ gotvāder iha gamyate ||</l>
      </lg>
      <lg n="5,14.139" xml:id="v5_14_139">
        <l n="ab">ākhyāteṣu ca nānyasya nivṛttiḥ sampratīyate |</l>
        <l n="cd">na paryudāsarūpaṃ hi niṣedhyaṃ tatra vidyate ||</l>
      </lg>
      <lg n="5,14.140" xml:id="v5_14_140">
        <l n="ab">na neti hy ucyamāne 'pi niṣedhasya niṣedhanam |</l>
        <l n="cd">pacatīty aniṣiddhaṃ tu svarūpeṇāvatiṣṭhate ||</l>
      </lg>
      <lg n="5,14.141" xml:id="v5_14_141">
        <l n="ab">sādhyatvapratyayaś cātra tathābhūtādirūpaṇam |</l>
        <l n="cd">niṣpannatvād apohasya nirnimittaṃ prasajyate ||</l>
      </lg>
      <lg n="5,14.142" xml:id="v5_14_142">
        <l n="ab">vidhyādāv artharāśau ca nānyāpohanidarśanam |</l>
        <l n="cd">nañaś cāpi nañā yuktād apohaḥ kīdṛśo bhavet ||</l>
      </lg>
      <lg n="5,14.143" xml:id="v5_14_143">
        <l n="ab">cādīnām api nañyogo naivāstīty anapohanam |</l>
        <l n="cd">vākyārtho 'nyanivṛttiś ca vyapadeṣṭuṃ na śakyate ||</l>
      </lg>
      <lg n="5,14.144" xml:id="v5_14_144">
        <l n="ab">ananyāpohaśabdādau vācyaṃ na ca nirūpyate |</l>
        <l n="cd">prameyajñeyaśabdāder apohyaṃ kuta eva tu ||</l>
      </lg>
      <lg n="5,14.145" xml:id="v5_14_145">
        <l n="ab">apohyakalpanāyāṃ tu varaṃ vastv eva kalpitam |<pb n="429"/></l>
        <l n="cd">jñānākāraniṣedhāc ca nāntarārthābhidheyatā ||</l>
      </lg>
      <lg n="5,14.146" xml:id="v5_14_146">
        <l n="ab">na cāpy apohyatā, tasmān nāpohas teṣu sidhyati |</l>
        <l n="cd">evam ityādiśabdānāṃ na vāpohyaṃ nirūpyate ||</l>
      </lg>
      <lg n="5,14.147" xml:id="v5_14_147">
        <l n="ab">virodhitvena bhedānām apoho yadi kalpyate |</l>
        <l n="cd">virodho 'pohatas tatra virodhāc cāpy apohanam ||</l>
      </lg>
      <lg n="5,14.148" xml:id="v5_14_148">
        <l n="ab">na sāmānyāpahāritvaṃ vidhirūpeṇa tatra te |</l>
        <l n="cd">palaśādīn apohyāto vṛkṣaṃ harati śiṃśapā ||<pb n="430"/></l>
      </lg>
      <lg n="5,14.149" xml:id="v5_14_149">
        <l n="ab">sāmānyādyanapohaś ca nāvirodhena kalpyate |</l>
        <l n="cd">na hi śabdasvarūpāṇāṃ syād viruddhāviruddhatā ||</l>
      </lg>
      <lg n="5,14.150" xml:id="v5_14_150">
        <l n="ab">na ca vastusvarūpeṇa tasya śabdair asaṅgateḥ |</l>
        <l n="cd">prāk śabdavyāpṛter nāpi sāpohānāṃ pratīyate ||</l>
      </lg>
      <lg n="5,14.151" xml:id="v5_14_151">
        <l n="ab">anyenānavabuddhe 'rthe sadā śabdaḥ pravartate |</l>
        <l n="cd">sāmānyātmakatā tasya kena rūpeṇa gamyate ||</l>
      </lg>
      <lg n="5,14.152" xml:id="v5_14_152">
        <l n="ab">śabdānurūpataś cet syād anyāpohanirūpaṇam |</l>
        <l n="cd">bhinnatvād vṛkṣatarvāder apohaḥ kena vāryate ||</l>
      </lg>
      <lg n="5,14.153" xml:id="v5_14_153">
        <l n="ab">śabdaspṛṣṭer vināpoho na ca liṅgena gamyate |</l>
        <l n="cd">na viruddhāviruddhatvaṃ tasya liṅgāc ca sidhyati ||<pb n="431"/></l>
      </lg>
      <lg n="5,14.154" xml:id="v5_14_154">
        <l n="ab">adṛṣṭatvād vyudāsas tu purastād eva vāritaḥ |</l>
        <l n="cd">sāmānyaśabdo bhedena neṣyate vācakātmanā ||</l>
      </lg>
      <lg n="5,14.155" xml:id="v5_14_155">
        <l n="ab">vyudāsas tatra durvāraḥ, kathañ cid dṛṣṭatā punaḥ |</l>
        <l n="cd">brāhmaṇe kṣattriyasyāpi paryudāsaḥ prasajyate ||</l>
      </lg>
      <lg n="5,14.156" xml:id="v5_14_156">
        <l n="ab">ākāṅkṣaṇādathātyāgas tulyo dravyakriyādiṣu |</l>
        <l n="cd">vṛkṣeṇāto 'napohaḥ syāt tiṣṭhatyāder asaṃśayam ||</l>
      </lg>
      <lg n="5,14.157" xml:id="v5_14_157">
        <l n="ab">puruṣasya tathā rājño vyudāse na viśeṣyatā |</l>
        <l n="cd">avyudāsatvapakṣe ca syān nīlotpalatulyatā ||<pb n="432"/></l>
      </lg>
      <lg n="5,14.158" xml:id="v5_14_158">
        <l n="ab">vṛkṣatvapārthivadravyasajjñeyeṣu yaducyate |</l>
        <l n="cd">prātilomyānulomyena vidhau sarvārthabodhanam ||</l>
      </lg>
      <lg n="5,14.159" xml:id="v5_14_159">
        <l n="ab">tadayuktam, na sarvo hi śabdaḥ sarvatra dṛśyate |</l>
        <l n="cd">deśāvibhāgato vṛttir netrasyāpi rasādiṣu ||</l>
      </lg>
      <lg n="5,14.160" xml:id="v5_14_160">
        <l n="ab">grāhakatvena vṛttis tu pratijāti vyavasthitā |</l>
        <l n="cd">cakṣurādivad evātra saṅkaro na bhaviṣyati ||</l>
      </lg>
      <lg n="5,14.161" xml:id="v5_14_161">
        <l n="ab">nivṛttaceṣṭe śabde ca vyāptyavyāptikṛtaṃ punaḥ |</l>
        <l n="cd">sattvāder bodhakatvaṃ syād ekanyūnātirekataḥ ||</l>
      </lg>
      <lg n="5,14.162" xml:id="v5_14_162">
        <l n="ab">tavaiva doṣaḥ syād eṣa viśeṣe yasya varttate |</l>
        <l n="cd">sāmānyaśabdaḥ, <pb n="433"/>  vācyānāṃ bhedo nāpy asti vastutaḥ ||</l>
      </lg>
      <lg n="5,14.163" xml:id="v5_14_163">
        <l n="ab">api caikatvanityatvapratyekasamavāyitāḥ |</l>
        <l n="cd">nirupākhyeṣv apoheṣu kurvato 'sūtrakaḥ paṭaḥ ||</l>
      </lg>
      <lg n="5,14.164" xml:id="v5_14_164">
        <l n="ab">tasmād yeṣv eva śabdeṣu nañyogas teṣu kevalam |</l>
        <l n="cd">bhaved anyanivṛttyaṃśaḥ svātmaivānyatra gamyate ||</l>
      </lg>
      <lg n="5,14.165" xml:id="v5_14_165">
        <l n="ab">jñeyārthānyānapohatvaṃ pramāṅgatvāt tvagādivat |</l>
        <l n="cd">yenoktaṃ tasya nañyuktaiḥ śabdaiḥ syād vyabhicāritā ||</l>
      </lg>
      <lg n="5,14.166" xml:id="v5_14_166">
        <l n="ab">pakṣīkuryād yadā sarvāṃs tadāthāvītahetubhiḥ |</l>
        <l n="cd">anaikānto virodhaś ca sarvalokaprasiddhitaḥ ||</l>
      </lg>
      <lg n="5,14.167" xml:id="v5_14_167">
        <l n="ab">nāpohata itīdaṃ ca kārakatvena ced bhavet |</l>
        <l n="cd">kevalāpohabuddher vā tataḥ syāt siddhasādhyatā ||</l>
      </lg>
      <lg n="5,14.168" xml:id="v5_14_168">
        <l n="ab">athānyāpohavatyarthe vṛttir nāstīti sādhyate |</l>
        <l n="cd">tataḥ prāk pakṣabādhaḥ syād gotve 'thāśvādyabhāvataḥ ||<pb n="434"/></l>
      </lg>
      <lg n="5,14.169" xml:id="v5_14_169">
        <l n="ab">sādhyahīnaś ca dṛṣṭāntaś cakṣurādy api tasya hi |</l>
        <l n="cd">varttate 'pohavatyeva taṃ yady api na budhyate ||</l>
      </lg>
      <lg n="5,14.170" xml:id="v5_14_170">
        <l n="ab">athānyāpohanirbhāsā na buddhiḥ siddhasādhanam |</l>
        <l n="cd">apoharūpam apy etad vastv ity eva hi gamyate ||</l>
      </lg>
      <lg n="5,14.171" xml:id="v5_14_171">
        <l n="ab">athāpohanimittāsya vṛttir arthe niṣidhyate |</l>
        <l n="cd">vyatirekāṅgateṣṭatvāt punaḥ prāk pakṣabādhanam ||</l>
      </lg>
      <lg n="5,14.172" xml:id="v5_14_172">
        <l n="ab">anumāne tathā caitad ity anaikāntiko bhavet |</l>
        <l n="cd">sandehabādhajātena pratyakṣeṇāpi cetasā ||</l>
      </lg>
      <lg n="5,14.173" xml:id="v5_14_173">
        <l n="ab">viruddhatā ca hetoḥ syāt, śabdaḥ śrotrādivad yataḥ |</l>
        <l n="cd">ātmāntaḥ karaṇākāśaiḥ svavācitvaṃ jahāti vāḥ ||</l>
      </lg>
      <lg n="5,14.174" xml:id="v5_14_174">
        <l n="ab">vidhirūpapravṛttir vā śabdo 'pohena varttate |</l>
        <l n="cd">anumānāṅgabhūtatvād yathaiva pratiṣedhakaḥ ||<pb n="435"/></l>
      </lg>
      <lg n="5,14.175" xml:id="v5_14_175">
        <l n="ab">jātiṃ vā na bravīty eṣa vyaktiṃ vā tadviśeṣitām |</l>
        <l n="cd">pramāyām aṅgabhūtatvāt tvakśrotrādi yathaiva ca ||</l>
      </lg>
      <lg n="5,14.176" xml:id="v5_14_176">
        <l n="ab">evaṃ sādhanamārgeṇa vācyāvācyanirūpaṇā |</l>
        <l n="cd">nāvātiṣṭhata ity atra kathyate lokavartmanā ||</l>
      </lg>
    </div>
    <div n="5,15 vanavāda VAV">
      <lg n="5,15.1" xml:id="v5_15_1">
        <l n="ab">sāsnādibhir viśiṣṭatvam ākṛter ucyate katham |</l>
        <l n="cd">yadāvayavisambandhi gotvaṃ nāvayave sthitam ||</l>
      </lg>
      <lg n="5,15.2" xml:id="v5_15_2">
        <l n="ab">ekāvayavisambandhas teṣāṃ gotvena vidyate |</l>
        <l n="cd">tenāsādhāraṇatvāt te syur gotvasyopalakṣaṇam ||</l>
      </lg>
      <lg n="5,15.3" xml:id="v5_15_3">
        <l n="ab">piṇḍe sattādijātīnāṃ bahvīnāṃ samavetatā |</l>
        <l n="cd">tābhyo viśiṣyate gotvaṃ sāsnādibhir asaṃśayam ||</l>
      </lg>
      <lg n="5,15.4" xml:id="v5_15_4">
        <l n="ab">na caite vyañjakās tasya guṇavad vā viśeṣaṇam |<pb n="436"/></l>
        <l n="cd">tathā hi nāgṛhīteṣu teṣu syād gotvabodhanam ||</l>
      </lg>
      <lg n="5,15.5" xml:id="v5_15_5">
        <l n="ab">teṣāṃ ca vyañjakaiḥ svaiḥ syāt punargrahaṇakalpanā |</l>
        <l n="cd">tathā satyanavasthā syāt na syād gotvāvadhāraṇam ||</l>
      </lg>
      <lg n="5,15.6" xml:id="v5_15_6">
        <l n="ab">sarveṣu ca gṛhīteṣu sāsnādiṣu bhavenmatiḥ |</l>
        <l n="cd">gotve, na caiṣu sarveṣu yugapad buddhisambhavaḥ ||</l>
      </lg>
      <lg n="5,15.7" xml:id="v5_15_7">
        <l n="ab">tasmāt sadbhāvamātreṇa mahattvādau yathaiva dhīḥ |</l>
        <l n="cd">kriyate 'vayavaiḥ piṇḍe tathā jātiguṇādiṣu ||</l>
      </lg>
      <lg n="5,15.8" xml:id="v5_15_8">
        <l n="ab">yady evam agṛhīteṣu teṣu kiṃ sā na jāyate |</l>
        <l n="cd">taddeśavyatirekeṇa grāhyaṃ yena na vidyate ||</l>
      </lg>
      <lg n="5,15.9" xml:id="v5_15_9">
        <l n="ab">gṛhyamāṇe tu gotvādau nāntarīyakahetukaḥ |</l>
        <l n="cd">sāsnādeḥ kasya cid bodhas taddeśatvena jāyate ||</l>
      </lg>
      <lg n="5,15.10" xml:id="v5_15_10">
        <l n="ab">tadanatyantabhedād vā tadviśiṣṭeti kīrtyate |<pb n="437"/></l>
        <l n="cd">bādhaḥ parānumānasya na pratyakṣeti bodhyate ||</l>
      </lg>
      <lg n="5,15.11" xml:id="v5_15_11">
        <l n="ab">pareṣāṃ sādhanaṃ hy atra nākṛtiḥ piṇḍataḥ pṛthak |</l>
        <l n="cd">taddhīhānāv avijñānāt paṅktiyūthavanādivat ||</l>
      </lg>
      <lg n="5,15.12" xml:id="v5_15_12">
        <l n="ab">sarvatra lokasiddhatvān na vācyaṃ sādhanaṃ svayam |</l>
        <l n="cd">niṣedhatāṃ pareṣāṃ tu virodhaṃ lokato vadet ||</l>
      </lg>
      <lg n="5,15.13" xml:id="v5_15_13">
        <l n="ab">visaṃvādo na dṛśyeta yadi pratyakṣatākṛteḥ |</l>
        <l n="cd">pramāṇe 'pi visaṃvādāt tārkikeṣu kuto nv iyam ||</l>
      </lg>
      <lg n="5,15.14" xml:id="v5_15_14">
        <l n="ab">rūpādāv api teṣāṃ hi pratyakṣatvena sammate |</l>
        <l n="cd">vivādaḥ, naiva lokas tu jātau vipratipadyate ||</l>
      </lg>
      <lg n="5,15.15" xml:id="v5_15_15">
        <l n="ab">vyavahārā hi dṛśyante sāmānyārthanibandhanāḥ |</l>
        <l n="cd">dadhitakrādidānādau kauṇḍinyabrāhmaṇādiṣu ||<pb n="438"/></l>
      </lg>
      <lg n="5,15.16" xml:id="v5_15_16">
        <l n="ab">ākṛtir jātir evātra saṃsthānaṃ na prakalpyate |</l>
        <l n="cd">na hi vāyvagniśabdādau kiñ cit saṃsthānam iṣyate ||</l>
      </lg>
      <lg n="5,15.17" xml:id="v5_15_17">
        <l n="ab">anyadanyac ca saṃsthānaṃ pratipiṇḍaṃ pratīyate |</l>
        <l n="cd">saṃyogātmakatāyāṃ tu vibhāgeṣu vinaśyati ||</l>
      </lg>
      <lg n="5,15.18" xml:id="v5_15_18">
        <l n="ab">atha saṃsthānasāmānyam, aśvādāv api tatsamam |</l>
        <l n="cd">na gotvena vinā hy etad vyavacchinnaṃ pratīyate ||</l>
      </lg>
      <lg n="5,15.19" xml:id="v5_15_19">
        <l n="ab">sarvapratikṛtīnāṃ ca saṃsthāne saty apīdṛśe |</l>
        <l n="cd">na gotvādimatir dṛṣṭā, tasmāj jātiḥ pṛthak tataḥ ||</l>
      </lg>
      <lg n="5,15.20" xml:id="v5_15_20">
        <l n="ab">rucakādiṣu sāmānyaṃ rucakatvād yudāhṛtam |</l>
        <l n="cd">bhinneṣu caiṣu sāmānyaṃ suvarṇatvaṃ pratīyate ||<pb n="439"/></l>
      </lg>
      <lg n="5,15.21" xml:id="v5_15_21">
        <l n="ab">vardhamānakabhaṅge ca rucakaḥ kriyate yadā |</l>
        <l n="cd">tadā pūrvārthinaḥ śokaḥ prītiś cāpy uttarārthinaḥ ||</l>
      </lg>
      <lg n="5,15.22" xml:id="v5_15_22">
        <l n="ab">hemārthinas tu mādhyasthaṃ tasmād vastu trayātmakam |</l>
        <l n="cd">notpādasthitibhaṅgānām abhāve syān matitrayam ||</l>
      </lg>
      <lg n="5,15.23" xml:id="v5_15_23">
        <l n="ab">na nāśena vinā śoko notpādena vinā sukham |</l>
        <l n="cd">sthityā vinā na mādhyasthyam, tena sāmānyanityatā ||</l>
      </lg>
      <lg n="5,15.24" xml:id="v5_15_24">
        <l n="ab">mudgamāṣatilādau ca yatra bhedo na lakṣyate |</l>
        <l n="cd">tatraikabuddhinirgrāhyā jātir indriyagocaraḥ ||</l>
      </lg>
      <lg n="5,15.25" xml:id="v5_15_25">
        <l n="ab">ārād dṛṣṭe ca puruṣe sandeho brāhmaṇādiṣu |</l>
        <l n="cd">na syād yadi na gṛhyeta sāmānyaṃ cakṣurādinā ||</l>
      </lg>
      <lg n="5,15.26" xml:id="v5_15_26">
        <l n="ab">tasyopalakṣaṇaṃ cāpi kva cit kena cid iṣyate |</l>
        <l n="cd">rūpādīnāṃ viśeṣeṇa deśakālādy apekṣayā ||<pb n="440"/></l>
      </lg>
      <lg n="5,15.27" xml:id="v5_15_27">
        <l n="ab">suvarṇaṃ bhidyate rūpāt tāmratvāder asaṃśayam |</l>
        <l n="cd">tailād ghṛtaṃ vilīnaṃ ca gandhena ca rasena ca ||</l>
      </lg>
      <lg n="5,15.28" xml:id="v5_15_28">
        <l n="ab">bhasmapracchādito vahniḥ sparśanenopalabhyate |</l>
        <l n="cd">aśvatvādau ca dūrasthe niścayo jāyate svanaiḥ ||</l>
      </lg>
      <lg n="5,15.29" xml:id="v5_15_29">
        <l n="ab">saṃsthānena ghaṭatvādi brāhmaṇatvādi yonitaḥ |</l>
        <l n="cd">kva cid ācārataś cāpi samyag rājānupālitāt ||</l>
      </lg>
      <lg n="5,15.30" xml:id="v5_15_30">
        <l n="ab">pratyekasamavetatvaṃ dṛṣṭatvān na virotsyate |</l>
        <l n="cd">tathā saty api nānātvaṃ naikabuddher bhaviṣyati ||</l>
      </lg>
      <lg n="5,15.31" xml:id="v5_15_31">
        <l n="ab">na hi sambandhibhedena svarūpaikatvabādhanam |</l>
        <l n="cd">vibhutvāvayavābhāvau pratipādyau ca śabdavat ||</l>
      </lg>
      <lg n="5,15.32" xml:id="v5_15_32">
        <l n="ab">yathā ca vyatirekaiva dṛśyamānā punaḥ punaḥ |</l>
        <l n="cd">kālabhede 'py abhinnaiva jātir bhinnāśrayā satī ||</l>
      </lg>
      <lg n="5,15.33" xml:id="v5_15_33">
        <l n="ab">kārtsyāvayavaśo vṛttiḥ praṣṭuṃ jātau na yujyate |<pb n="441"/></l>
        <l n="cd">na hi bhedavinirmukte kārtsnyabhāgavikalpanam ||</l>
      </lg>
      <lg n="5,15.34" xml:id="v5_15_34">
        <l n="ab">tasmād vyaktiṣu jātīnāṃ vṛttir astīti gamyate |</l>
        <l n="cd">viśeṣāvasarābhāvāt tanmātraivāvatiṣṭhate ||</l>
      </lg>
      <lg n="5,15.35" xml:id="v5_15_35">
        <l n="ab">yā cāvayavaśo vṛttiḥ sraksūtrādiṣu dṛśyate |</l>
        <l n="cd">bhūtakaṇṭhaguṇādeś ca pratipiṇḍaṃ samāptitaḥ ||</l>
      </lg>
      <lg n="5,15.36" xml:id="v5_15_36">
        <l n="ab">tatrāvayavayogitvam avibhutvaṃca kāraṇam |</l>
        <l n="cd">ākṛtes tadabhāvena na prasaktamado dvayam ||</l>
      </lg>
      <lg n="5,15.37" xml:id="v5_15_37">
        <l n="ab">na ca dvaividhyam eveti vṛtter asti niyāmakam |</l>
        <l n="cd">trividhāpi hi dṛṣṭatvāt sambhaved dvividhā yathā ||</l>
      </lg>
      <lg n="5,15.38" xml:id="v5_15_38">
        <l n="ab">itaratra na dṛṣṭaṃ cet sragādiṣv api tatsamam |</l>
        <l n="cd">naiva hy anyonyatulyatvaṃ tayor nāpy anayā saha ||</l>
      </lg>
      <lg n="5,15.39" xml:id="v5_15_39">
        <l n="ab">na hy anyasminn adṛṣṭatvād vahner auṣṇyaṃ praṇaśyati |<pb n="442"/></l>
        <l n="cd">na cānumānagamyeyaṃ vāñched yena nidarśanam ||</l>
      </lg>
      <lg n="5,15.40" xml:id="v5_15_40">
        <l n="ab">svarūpataś ca dṛṣṭāyā vṛtter na pararūpataḥ |</l>
        <l n="cd">nirākriyopapadyeta tadviśeṣam apaśyatām ||</l>
      </lg>
      <lg n="5,15.41" xml:id="v5_15_41">
        <l n="ab">aṅgāṅgāsambhavāc cāpi yā pradhānanirākriyā |</l>
        <l n="cd">sā 'yuktaiva, anumānena pratyakṣajñānabādhanāt ||</l>
      </lg>
      <lg n="5,15.42" xml:id="v5_15_42">
        <l n="ab">tasmād asambhavo yasya tanmātrasyaiva bādhanam |</l>
        <l n="cd">yuktaṃ na tāvatānyo 'pi sambhavan bādham arhati ||</l>
      </lg>
      <lg n="5,15.43" xml:id="v5_15_43">
        <l n="ab">tena vaiśeṣikoktāpi jātiḥ sarvagatā satī |</l>
        <l n="cd">vyajyate yatra piṇḍena varṇavat tatra gṛhyate ||</l>
      </lg>
      <lg n="5,15.44" xml:id="v5_15_44">
        <l n="ab">tasmāt piṇḍeṣu gobuddhir ekagotvanibandhanā |</l>
        <l n="cd">gavābhāsaikarūpyābhām ekagopiṇḍabuddhivat ||<pb n="443"/></l>
      </lg>
      <lg n="5,15.45" xml:id="v5_15_45">
        <l n="ab">na śābaleyād gobuddhis tato 'nyālambanāpi vā |</l>
        <l n="cd">tadabhāve 'pi sadbhāvād ghaṭe pārthivabuddhivat ||</l>
      </lg>
      <lg n="5,15.46" xml:id="v5_15_46">
        <l n="ab">pratyekasamavetārthaviṣayā vāpi gomatiḥ |</l>
        <l n="cd">pratyekaṃ kṛtsnabuddhitvāt pratyekavyaktibuddhivat ||</l>
      </lg>
      <lg n="5,15.47" xml:id="v5_15_47">
        <l n="ab">pratyekasamavetāpi jātir ekaikabuddhitaḥ |</l>
        <l n="cd">nañyukteṣv api vākyeṣu brahmaṇādinivartanam ||</l>
      </lg>
      <lg n="5,15.48" xml:id="v5_15_48">
        <l n="ab">na ca sādṛśyaviṣayā godhīs tādrūpyajanmataḥ |</l>
        <l n="cd">prāmāṇye sati yadvad dhi pratyabhijñaikavastuni ||</l>
      </lg>
      <lg n="5,15.49" xml:id="v5_15_49">
        <l n="ab">naikarūpamatir gotve mithyā vaktuṃ ca śakyate |</l>
        <l n="cd">nātra kāraṇadoṣo 'sti bādhakapratyayo 'pi vā ||</l>
      </lg>
      <lg n="5,15.50" xml:id="v5_15_50">
        <l n="ab">yadā vyaktyatirekeṇa grāhyatvād anyatākṛteḥ |</l>
        <l n="cd">vanavannāsty anaikāntāt tatrāsambaddhatā katham ||</l>
      </lg>
      <lg n="5,15.51" xml:id="v5_15_51">
        <l n="ab">sādhanaṃ cen mayocyeta yujyeta vyabhicāritā |</l>
        <l n="cd">dūṣaṇatvadhiyā tv etad asambaddhatvam ucyate ||<pb n="444"/></l>
      </lg>
      <lg n="5,15.52" xml:id="v5_15_52">
        <l n="ab">nāstitvahetor uktaiṣā pratyakṣeṇa viruddhatā |</l>
        <l n="cd">parasya sādhanaṃ hy atra yat tat pūrvam udāhṛtam ||</l>
      </lg>
      <lg n="5,15.53" xml:id="v5_15_53">
        <l n="ab">pratyakṣābhāsatā cātra naivāsti vanabuddhivat |</l>
        <l n="cd">kasya cin na hi mithyātvāt sarvaṃ mithyety asaṅgatiḥ ||</l>
      </lg>
      <lg n="5,15.54" xml:id="v5_15_54">
        <l n="ab">yathā vanādibuddhīnāṃ mithyātvān na rasādidhīḥ |</l>
        <l n="cd">mithyaivaṃ jātibuddhiḥ syād viśeṣo vābhidhīyatām ||</l>
      </lg>
      <lg n="5,15.55" xml:id="v5_15_55">
        <l n="ab">vṛkṣebhyo vyatirekeṇa vane yaikamatir bhavet |</l>
        <l n="cd">dūratvadoṣāt tatra syād ākṛtau tu na vidyate ||</l>
      </lg>
      <lg n="5,15.56" xml:id="v5_15_56">
        <l n="ab">sannikṛṣṭasya vṛkṣeṣu buddhyekatvaṃ nivartate |</l>
        <l n="cd">kena cit tu prakāreṇa jātibuddhir na naśyati ||</l>
      </lg>
      <lg n="5,15.57" xml:id="v5_15_57">
        <l n="ab">yaikatvadhīr vinā śabdāt saivaṃ tāvan nirākṛtā |</l>
        <l n="cd">vanaśabdānuraktā tu madhyasthasyāpi jāyate ||</l>
      </lg>
      <lg n="5,15.58" xml:id="v5_15_58">
        <l n="ab">mithyātvakalpanā tv asyāḥ pratyakṣāder asambhavāt |</l>
        <l n="cd">jātiḥ sarvapramāṇais tu tadrūpaivāvagamyate ||<pb n="445"/></l>
      </lg>
      <lg n="5,15.59" xml:id="v5_15_59">
        <l n="ab">pramāṇāntaradṛṣṭe ca padam arthe prayujyate |</l>
        <l n="cd">tasmād dṛṣṭe prayuktasya mithyātvaṃ syād vanādiṣu ||</l>
      </lg>
      <lg n="5,15.60" xml:id="v5_15_60">
        <l n="ab">ke cin nityaṃ vanaikatvaṃ śabdagamyaṃ samāśritāḥ |</l>
        <l n="cd">anyaiḥ saṅgatyabhāve 'pi satyaṃ tat syād rasādivat ||</l>
      </lg>
      <lg n="5,15.61" xml:id="v5_15_61">
        <l n="ab">mithyātvaṃ yadasaṅgatyā tadajñāne prasajyate |</l>
        <l n="cd">jñāyamānasya doṣas tu na tu kaś cid asaṅgateḥ ||</l>
      </lg>
      <lg n="5,15.62" xml:id="v5_15_62">
        <l n="ab">pramāṇāntaragamye 'rthe padaṃ nityaṃ prayujyate |</l>
        <l n="cd">dharmo 'yaṃ na ca sarveṣāṃ padānām abhyupeyate ||</l>
      </lg>
      <lg n="5,15.63" xml:id="v5_15_63">
        <l n="ab">asty eva saṅgatiś cātra vṛkṣā hi bahavo vanam |</l>
        <l n="cd">te pramāṇāntarāj jñātāḥ, saṃkhyā caiṣānyavastuni ||<pb n="446"/></l>
      </lg>
      <lg n="5,15.64" xml:id="v5_15_64">
        <l n="ab">nānekasyaikaśabdyaṃ ced, ekaśeṣavad iṣyatām |</l>
        <l n="cd">tatra saṃkhyāvivṛddhiś ced, astu tanmātravarjanam ||</l>
      </lg>
      <lg n="5,15.65" xml:id="v5_15_65">
        <l n="ab">tasmāt sāmānyadṛṣṭena siddhaikatvasya saṅgatiḥ |</l>
        <l n="cd">tenānyānavagamyāpi saṃkhyā syāt sūryayānavat ||</l>
      </lg>
      <lg n="5,15.66" xml:id="v5_15_66">
        <l n="ab">ke cid bahutvasāmānyam āhur vṛkṣasthitaṃ vanam |</l>
        <l n="cd">tatra caikatvam asty eva, vanatvaṃ vāpi vidyate ||<pb n="447"/></l>
      </lg>
      <lg n="5,15.67" xml:id="v5_15_67">
        <l n="ab">vināpy ekāśrayatvena yathaivāvayavo tathā |</l>
        <l n="cd">asaṃyuktair abhivyaktir dṛṣṭatvān na virotsyate ||</l>
      </lg>
      <lg n="5,15.68" xml:id="v5_15_68">
        <l n="ab">anyatrāpi ca tadbuddheḥ sāmānyaṃ tad abhaviṣyati |</l>
        <l n="cd">yathā ca bhramaṇatvādibhaṅgiṣv avayaveṣv api ||</l>
      </lg>
      <lg n="5,15.69" xml:id="v5_15_69">
        <l n="ab">vyaktaṃ nānāśrayatve 'pi gṛhyate vanatā tathā |</l>
        <l n="cd">yadvaikakāryahetutvād ekagośabdavad vanam ||</l>
      </lg>
      <lg n="5,15.70" xml:id="v5_15_70">
        <l n="ab">nityaṃ ye vyastavijñātā vṛkṣā neṣṭā hi te vanam |</l>
        <l n="cd">yad vā lakṣaṇayaikatvaṃ deśakālakriyādibhiḥ ||</l>
      </lg>
      <lg n="5,15.71" xml:id="v5_15_71">
        <l n="ab">dravyaikatvād vināpīṣṭaṃ paṅktiyūthavanādiṣu |<pb n="448"/></l>
        <l n="cd">vṛkṣāṇāṃ samudāye ca vanadhīr jāyate yathā ||</l>
      </lg>
      <lg n="5,15.72" xml:id="v5_15_72">
        <l n="ab">naivaṃ gosamudāye 'pi gotvadhīr upajāyate |</l>
        <l n="cd">yādṛśī vṛkṣadhīs tatra gotvadhīr api tādṛśī ||</l>
      </lg>
      <lg n="5,15.73" xml:id="v5_15_73">
        <l n="ab">vanavan nāpṛthaksiddheḥ samudāyatvakalpanā |</l>
        <l n="cd">na ca sāsnādisaṅghātas tadbuddhyālambanaṃ bhavet ||</l>
      </lg>
      <lg n="5,15.74" xml:id="v5_15_74">
        <l n="ab">kṣīṇeṣu piṇḍabuddhyaiṣu tatsāmānye hi gotvadhīḥ |</l>
        <l n="cd">tenāvayavyabhāve 'pi sāmānyaṃ vyatiricyate ||</l>
      </lg>
      <lg n="5,15.75" xml:id="v5_15_75">
        <l n="ab">pūrvoktād eva tu nyāyāt sidhyed atrāvayavy api |</l>
        <l n="cd">tasyāpy atyantabhinnatvaṃ na syād avayavaiḥ saha ||</l>
      </lg>
      <lg n="5,15.76" xml:id="v5_15_76">
        <l n="ab">vyaktibhyo jātivac caiṣa na niṣkṛṣṭaḥ pratīyate |<pb n="449"/></l>
        <l n="cd">kaiś cid avyatiriktatvaṃ kaiś cic ca vyatiriktatā ||</l>
      </lg>
      <lg n="5,15.77" xml:id="v5_15_77">
        <l n="ab">dūṣitā sādhitā vāpi na ca tatra balābalam |</l>
        <l n="cd">kadā cin niścitaṃ kaiś cit tasmān madhyasthatā varam ||</l>
      </lg>
      <lg n="5,15.78" xml:id="v5_15_78">
        <l n="ab">tato 'nyānanyate nasya sto na staś ceti kīrttyate |</l>
        <l n="cd">tasmāc citravadevāsya mṛṣā syād ekarūpatā ||</l>
      </lg>
      <lg n="5,15.79" xml:id="v5_15_79">
        <l n="ab">vastvanekatvavādāc ca na sandindhāpramāṇatā |</l>
        <l n="cd">jñānaṃ sandihyate yatra tatra na syāt pramāṇatā ||</l>
      </lg>
      <lg n="5,15.80" xml:id="v5_15_80">
        <l n="ab">ihānaikāntikaṃ vastv ityevaṃ jñānaṃ suniścitam |</l>
        <l n="cd">niṣkṛṣyāvayavān buddhyā yāvayavyapratītatā ||</l>
      </lg>
      <lg n="5,15.81" xml:id="v5_15_81">
        <l n="ab">buddhisthatvād vināśasya saulūkyasyāpi yujyate |<pb n="450"/></l>
        <l n="cd">vṛttiś cāvayaveṣv asya vyāsajyaiva pratīyate ||</l>
      </lg>
      <lg n="5,15.82" xml:id="v5_15_82">
        <l n="ab">tataḥ kārtsnyādisampraśnaḥ pratyākhyeyo 'tra jātivat |</l>
        <l n="cd">sāsnādiguṇahetuś cen nānyasmin gotvadhīr bhavet ||</l>
      </lg>
      <lg n="5,15.83" xml:id="v5_15_83">
        <l n="ab">bhinna eva hi sāsnādiḥ piṇḍāt piṇḍāntareyataḥ |</l>
        <l n="cd">na cāvayavasāmānyaṃ pareṣām upapadyate ||</l>
      </lg>
      <lg n="5,15.84" xml:id="v5_15_84">
        <l n="ab">tasmāt sāsnādito 'nyena gotvadhīr upajanyate |</l>
        <l n="cd">vanāntareṣa yā buddhir vanam ity upajāyate ||</l>
      </lg>
      <lg n="5,15.85" xml:id="v5_15_85">
        <l n="ab">tasyās tad eva vṛkṣatvaṃ grāhyaṃ bahvāśrayaṃ viduḥ |</l>
        <l n="cd">ekatve 'py ākṛter yadvad bahutvaṃ vyaktyapekṣayā ||</l>
      </lg>
      <lg n="5,15.86" xml:id="v5_15_86">
        <l n="ab">bahutve hi tathā vyakter ekatvaṃ jātyapekṣayā |<pb n="451"/></l>
        <l n="cd">ekānekābhidhāne ca śabdā niyataśaktayaḥ ||</l>
      </lg>
      <lg n="5,15.87" xml:id="v5_15_87">
        <l n="ab">ke cid vyaktiṃ tv asaṃkhyākāṃ gamayanty ambarādiṣu |</l>
        <l n="cd">eko vrīhiḥ suniṣpannaḥ iti jātiṃ svasaṃkhyayā ||</l>
      </lg>
      <lg n="5,15.88" xml:id="v5_15_88">
        <l n="ab">patnīsannahanādau tu vyaktim ākṛtisaṃkhyayā |</l>
        <l n="cd">kapiñjalādijātes tu pratītir vyaktisaṃkhyayā ||</l>
      </lg>
      <lg n="5,15.89" xml:id="v5_15_89">
        <l n="ab">vyaktijātī vadanty anye dravyāvayavasaṃkhyayā |</l>
        <l n="cd">asmān iti yathaikasmin pāśānaditir ity api ||</l>
      </lg>
      <lg n="5,15.90" xml:id="v5_15_90">
        <l n="ab">tatra vrīhyādiśabdānāṃ saṃkhyāyogo yathāruci |</l>
        <l n="cd">vanadārādiśabdās tu pravartante vyavasthayā ||</l>
      </lg>
      <lg n="5,15.91" xml:id="v5_15_91">
        <l n="ab">jaṅgame sthāvare cārthe yathā yūthavanādayaḥ |</l>
        <l n="cd">tatra vyaktau ca jātau ca dārādiś cet prayujyate ||</l>
      </lg>
      <lg n="5,15.92" xml:id="v5_15_92">
        <l n="ab">vyakter avayavānāṃ ca saṃkhyām ādāya vartate |<pb n="452"/></l>
        <l n="cd">vanaśabdaḥ punarvyaktīr jātisaṃkhyāviśeṣitāḥ ||</l>
      </lg>
      <lg n="5,15.93" xml:id="v5_15_93">
        <l n="ab">bahvīrāhātha vā jātiṃ bahuvyaktisamāśrayām |</l>
        <l n="cd">evaṃ paṅktyādiśabdānāṃ saṃyogādi viśeṣaṇam ||</l>
      </lg>
      <lg n="5,15.94" xml:id="v5_15_94">
        <l n="ab">sarveṣāṃ kiñ cid astīti na nirālambanaikadhīḥ |</l>
        <l n="cd">tulyaṃ pratyakṣayā ''kṛtyā vane yat tadasad yadi ||</l>
      </lg>
      <lg n="5,15.95" xml:id="v5_15_95">
        <l n="ab">vṛkṣās tatra tayā tulyā iti śūnyatvavāditā |</l>
        <l n="cd">pratyakṣābhāsagamyatvād vṛkṣebhyo 'nyat tu tadvanam ||</l>
      </lg>
      <lg n="5,15.96" xml:id="v5_15_96">
        <l n="ab">nā''kṛtyā saha tasyāsti sparddhā pratyakṣagamyayā |</l>
        <l n="cd">athā''kṛtyā vanaṃ tulyaṃ sadbhāvena prasajyate |</l>
        <l n="ef">jātipakṣavimokena vanasiddhāntadūṣaṇam ||</l>
      </lg>
      <lg n="5,15.97" xml:id="v5_15_97">
        <l n="ab">iti nigaditam etallokasiddhaiḥ padārthair vyavahṛtir iha śāstre na svatantrābhyupetaiḥ |</l>
        <l n="cd">bhavati ca janadṛṣṭyā jātipaṅktyādibhedo yadi tu na ghaṭate 'sau naiva bādho 'sti kaś cit ||<pb n="453"/></l>
      </lg>
    </div>
    <div n="5,16 sambandhākṣepaparihāra SAP">
      <lg n="5,16.1" xml:id="v5_16_1">
        <l n="ab">bhavetāṃ nāma śabdārthau yāvetāvuditau tvayā |</l>
        <l n="cd">yadarthas tu prayāso 'yaṃ sa sambandho nirūpyatām ||</l>
      </lg>
      <lg n="5,16.2" xml:id="v5_16_2">
        <l n="ab">pūrvam evopadiṣṭaḥ san sambandhaḥ kin tu pṛcchyate |</l>
        <l n="cd">svarūpākathanāc caitad uttaraṃ nopapadyate ||</l>
      </lg>
      <lg n="5,16.3" xml:id="v5_16_3">
        <l n="ab">kim auṣadhaṃ jvarasyeti pṛṣṭo yadi vaded idam |</l>
        <l n="cd">yenāsau naśyatīty evaṃ kiṃ tena kathitaṃ bhavet ||</l>
      </lg>
      <lg n="5,16.4" xml:id="v5_16_4">
        <l n="ab">tatra ke cid vanty eva pūrvatrāparitoṣataḥ |</l>
        <l n="cd">praśnaḥ punarupakrāntaḥ sambandhāntaram icchatā ||</l>
      </lg>
      <lg n="5,16.5" xml:id="v5_16_5">
        <l n="ab">yaḥ saṃjñāsaṃjñisambandhaḥ pratītyuttaro yataḥ |</l>
        <l n="cd">sā cānyapūrvikā tasmān nāsya pratyāyanāṅgatā ||<pb n="454"/></l>
      </lg>
      <lg n="5,16.6" xml:id="v5_16_6">
        <l n="ab">ajānāno 'pi saṃjñātvaṃ sambandhāntaradarśanāt |</l>
        <l n="cd">buddhyate 'rthaṃ tataḥ paścāt kaś cit saṃjñeti manyate ||</l>
      </lg>
      <lg n="5,16.7" xml:id="v5_16_7">
        <l n="ab">tam evānyo 'vinābhāvam atra sambandham icchati |</l>
        <l n="cd">na hi tasmād vinā śabde jñāte syād arthabodhanam ||</l>
      </lg>
      <lg n="5,16.8" xml:id="v5_16_8">
        <l n="ab">tattvayuktam, na bhāṣye 'sti tādṛksambandhakīrtanam |</l>
        <l n="cd">yadi hy etāvatocyeta kiṃ nānuktaḥ pratīyate ||</l>
      </lg>
      <lg n="5,16.9" xml:id="v5_16_9">
        <l n="ab">prayuktaś cāvinābhāvasaṃjñā lokāt tu gamyate |</l>
        <l n="cd">saṃjñetyagamyamāne 'pi gamakatvaṃ pratīyate ||<pb n="455"/></l>
      </lg>
      <lg n="5,16.10" xml:id="v5_16_10">
        <l n="ab">tasmāt sa eva śabdārthacintāvyavahito 'dhunā |</l>
        <l n="cd">nityānityavicārārthaṃ sambandhaḥ smāryate punaḥ ||</l>
      </lg>
      <lg n="5,16.11" xml:id="v5_16_11">
        <l n="ab">yacchabde jñāta ity evaṃ śaktir evātra kīrtyate |</l>
        <l n="cd">kartṛtvaṃ karaṇatvaṃ vā yat tasyārthābhidhāṃ prati ||</l>
      </lg>
      <lg n="5,16.12" xml:id="v5_16_12">
        <l n="ab">svato naivāsti śaktatvaṃ vācyāvācakayor mithaḥ |</l>
        <l n="cd">pratītiḥ samayāt puṃsāṃ bhaved akṣinikocavat ||</l>
      </lg>
      <lg n="5,16.13" xml:id="v5_16_13">
        <l n="ab">samayaḥ pratimartyaṃ yā pratyuccāraṇam eva vā |</l>
        <l n="cd">kriyate jagadādau vā sakṛdekena kena cit ||</l>
      </lg>
      <lg n="5,16.14" xml:id="v5_16_14">
        <l n="ab">pratyekaṃ vāpi sambandho bhidyetaiko 'tha vā bhavet |</l>
        <l n="cd">ekatve kṛtako na syād, bhinnaś ced bhedadhīr bhavet ||</l>
      </lg>
      <lg n="5,16.15" xml:id="v5_16_15">
        <l n="ab">bhinnatve pratisambandhaṃ śaktiḥ kalpyābhidhā prati |</l>
        <l n="cd">ekasmin jñātaśaktau vā nānyenārthamatir bhavet ||<pb n="456"/></l>
      </lg>
      <lg n="5,16.16" xml:id="v5_16_16">
        <l n="ab">atha yo yasya puṃsaḥ syāt sa tena pratipadyate |</l>
        <l n="cd">yasyānekena sambandhaḥ kṛtas tasya kathaṃ bhavet ||</l>
      </lg>
      <lg n="5,16.17" xml:id="v5_16_17">
        <l n="ab">ekārthānāṃ vikalpaś cet, netarātyantabādhanāt |</l>
        <l n="cd">samuccayo 'pi naiteṣāṃ vyavahāre 'vagamyate ||</l>
      </lg>
      <lg n="5,16.18" xml:id="v5_16_18">
        <l n="ab">kiñ cid evaikamādāya vyavahāro hi dṛśyate |</l>
        <l n="cd">bahubhiḥ kṛtasambandhe na caiko gamako bhavet ||</l>
      </lg>
      <lg n="5,16.19" xml:id="v5_16_19">
        <l n="ab">śabdārthayor abhede 'pi pumbahutve 'pi kartari |</l>
        <l n="cd">nāyaṃ veti matir dṛṣṭā vikalpo 'to na yujyate ||</l>
      </lg>
      <lg n="5,16.20" xml:id="v5_16_20">
        <l n="ab">gośabde sakṛdukte ca bhinneṣu pratipattṛṣu |</l>
        <l n="cd">vikalpyamāne sambandhe kaś cid budhyeta netare ||<pb n="457"/></l>
      </lg>
      <lg n="5,16.21" xml:id="v5_16_21">
        <l n="ab">samuccayo nṛbhedāc cet, na, vaktraikyād asambhavāt |</l>
        <l n="cd">vaktṛśrotṛdhiyor bhedād vyavahāraś ca duṣyati ||</l>
      </lg>
      <lg n="5,16.22" xml:id="v5_16_22">
        <l n="ab">vaktur anyo hi sambandho buddhau śrotus tathāparaḥ |</l>
        <l n="cd">śrotuḥ kartuṃ ca sambandhaṃ vaktā kaṃ pratipadyatām ||</l>
      </lg>
      <lg n="5,16.23" xml:id="v5_16_23">
        <l n="ab">pūrvadṛṣṭo hi yas tena śrotur naiva karoti tam |</l>
        <l n="cd">yaṃ karoti navaṃ so 'pi na dṛṣṭaḥ pratipādakaḥ ||</l>
      </lg>
      <lg n="5,16.24" xml:id="v5_16_24">
        <l n="ab">sarvathā śrotṛsiddhiś ced, asiddhaṃ netaro vadet |</l>
        <l n="cd">ghaṭādāv api tulyaṃ cet, na, sāmānyaprasiddhitaḥ ||<pb n="458"/></l>
      </lg>
      <lg n="5,16.25" xml:id="v5_16_25">
        <l n="ab">yady api jñātasāmarthyā vyaktiḥ kartuṃ na śakyate |</l>
        <l n="cd">kriyate yā na tasyāś ca śaktiḥ kārye 'vadhāritā ||</l>
      </lg>
      <lg n="5,16.26" xml:id="v5_16_26">
        <l n="ab">tathāpy ākṛtitaḥ siddhā śaktir utpādanādiṣu |</l>
        <l n="cd">tasyā na cādimattāsti, sambandhas tvādimāṃs tava ||</l>
      </lg>
      <lg n="5,16.27" xml:id="v5_16_27">
        <l n="ab">yadi tatrāpi sāmānyaṃ nityam abhyupagamyate |</l>
        <l n="cd">tathāpy asmanmataṃ siddham, na tu dvyākārasambhavaḥ ||</l>
      </lg>
      <lg n="5,16.28" xml:id="v5_16_28">
        <l n="ab">śaktir eva hi sambandho bhedaś cāsyā na vidyate |</l>
        <l n="cd">sā hi kāryānumeyatvāt tadbhedam anuvartate ||</l>
      </lg>
      <lg n="5,16.29" xml:id="v5_16_29">
        <l n="ab">anyathānupapattyā ca śaktisadbhāvakalpanam |</l>
        <l n="cd">na caikayaiva siddhe 'rthe bahvīnāṃ kalpaneṣyate ||</l>
      </lg>
      <lg n="5,16.30" xml:id="v5_16_30">
        <l n="ab">sambandhākhyānakāle ca gośabdādāv udīrite |</l>
        <l n="cd">ke cit sambandhabuddhyārthaṃ buddhyante nāpare tathā ||</l>
      </lg>
      <lg n="5,16.31" xml:id="v5_16_31">
        <l n="ab">tatra sambandhanāstitve sarvo 'rthaṃ nāvadhārayet |<pb n="459"/></l>
        <l n="cd">astitve sarvabodhaś cet, na kaiś cid anupagrahāt ||</l>
      </lg>
      <lg n="5,16.32" xml:id="v5_16_32">
        <l n="ab">jñāpakatvād dhi sambandhaḥ svātmajñānam apekṣate |</l>
        <l n="cd">tenāsau vidyamāno 'pi nāgṛhītaḥ prakāśakaḥ ||</l>
      </lg>
      <lg n="5,16.33" xml:id="v5_16_33">
        <l n="ab">vidyamānasya cārthasya dṛṣṭam agrahaṇaṃ kva cit |</l>
        <l n="cd">na tv atyantāsato 'stitvaṃ kāṃś cit pratyupapadyate ||</l>
      </lg>
      <lg n="5,16.34" xml:id="v5_16_34">
        <l n="ab">viruddhau sadasadbhāvau na syātām ekavastuni |</l>
        <l n="cd">nanu tulyaṃ virodhitvaṃ jñātājñātatvayor api ||</l>
      </lg>
      <lg n="5,16.35" xml:id="v5_16_35">
        <l n="ab">jñānaṃ hi puruṣādhāraṃ tadbhedān na virotsyate |</l>
        <l n="cd">puruṣāntarasaṃsthaṃ ca nājñānaṃ tena bādhyate ||</l>
      </lg>
      <lg n="5,16.36" xml:id="v5_16_36">
        <l n="ab">sambandhādhāratāyāṃ ca virodhaḥ sadasattvayoḥ |</l>
        <l n="cd">pratyuktatvāc ca bhedasya tadvaśān nāvirodhitā ||</l>
      </lg>
      <lg n="5,16.37" xml:id="v5_16_37">
        <l n="ab">andhānandhasamīpasthaḥ śuklo 'ndhair nāvagamyate |</l>
        <l n="cd">gamyate cetarais tasya sadasattvena tāvatā ||<pb n="460"/></l>
      </lg>
      <lg n="5,16.38" xml:id="v5_16_38">
        <l n="ab">śaktyaśaktyor narāṇāṃ tu bhedāt tatrāvirodhitā |</l>
        <l n="cd">na hy anyo darśanasyāsti sambandhād dhetur atra hi ||</l>
      </lg>
      <lg n="5,16.39" xml:id="v5_16_39">
        <l n="ab">evam evendriyais tulyaṃ vyavahāropalambhanam |</l>
        <l n="cd">yeṣāṃ syāt te 'vabhotsyante tato 'rthaṃ netare 'ndhavat ||</l>
      </lg>
      <lg n="5,16.40" xml:id="v5_16_40">
        <l n="ab">ādhānavat sakṛś caitat tantreṇopakariṣyati |</l>
        <l n="cd">smaraṇaṃ bhetsyate cāsya vahnipraṇayanādivat ||</l>
      </lg>
      <lg n="5,16.41" xml:id="v5_16_41">
        <l n="ab">sarveṣām anabhijñānāṃ pūrvapūrvaprasiddhitaḥ |</l>
        <l n="cd">siddhaḥ sambandha ity evaṃ sambandhādir na vidyate ||</l>
      </lg>
      <lg n="5,16.42" xml:id="v5_16_42">
        <l n="ab">pratyuccāraṇanirvṛttir bhāṣya eva nirākṛtā |<pb n="461"/></l>
        <l n="cd">sargādau ca kriyā nāsti, tādṛkkālo hi neṣyate ||</l>
      </lg>
      <lg n="5,16.43" xml:id="v5_16_43">
        <l n="ab">yadi tv ādau jagat sṛṣṭvā dharmādharmau sasādhanau |</l>
        <l n="cd">yathā śabdārthasambandhān vedān kaś cit pravartayet ||</l>
      </lg>
      <lg n="5,16.44" xml:id="v5_16_44">
        <l n="ab">jagaddhitāya vedasya tathā kiñ cin na duṣyati |</l>
        <l n="cd">sarvajñavat tu dussādham ity atraitan na saṃśritam ||</l>
      </lg>
      <lg n="5,16.45" xml:id="v5_16_45">
        <l n="ab">yadā sarvam idaṃ nāsīt kvāvasthā tatra gamyatām |</l>
        <l n="cd">prajāpateḥ kva vā sthānaṃ kiṃ rūpaṃ ca pratīyatām ||</l>
      </lg>
      <lg n="5,16.46" xml:id="v5_16_46">
        <l n="ab">jñātā ca kas tadā tasya yo janān bodhayiṣyati |</l>
        <l n="cd">upalabdher vinā caitat katham adhyavasīyatām ||</l>
      </lg>
      <lg n="5,16.47" xml:id="v5_16_47">
        <l n="ab">pravṛttiḥ katham ādyā ca jagataḥ sampratīyate |<pb n="462"/></l>
        <l n="cd">śarīrāder vinā cāsya katham icchāpi sarjane ||</l>
      </lg>
      <lg n="5,16.48" xml:id="v5_16_48">
        <l n="ab">śarīrādy atha tasya syāt, tasyotpattir na tatkṛtā |</l>
        <l n="cd">tadvadanyaprasaṅgo 'pi, nityaṃ yadi tad iṣyate ||</l>
      </lg>
      <lg n="5,16.49" xml:id="v5_16_49">
        <l n="ab">pṛthivyādāv anutpanne kimmayaṃ tatpunarbhavet |</l>
        <l n="cd">prāṇināṃ prāyaduḥkhā ca sisṛkṣāsya na yujyate ||</l>
      </lg>
      <lg n="5,16.50" xml:id="v5_16_50">
        <l n="ab">sādhanaṃ cāsya dharmādi tadā kiñ canna vidyate |</l>
        <l n="cd">na ca nissādhanaḥ kartā kaś cit sṛjati kiñ cana ||</l>
      </lg>
      <lg n="5,16.51" xml:id="v5_16_51">
        <l n="ab">nādhāreṇa vinā sṛṣṭirūrṇanābher apīṣyate |</l>
        <l n="cd">prāṇināṃ bhakṣaṇāc cāpi tasya lālā pravarttate ||<pb n="463"/></l>
      </lg>
      <lg n="5,16.52" xml:id="v5_16_52">
        <l n="ab">abhāvāc cānukampyānāṃ nānukampāsya jāyate |</l>
        <l n="cd">sṛjec ca śubham evaikam anukampāprayojitaḥ ||</l>
      </lg>
      <lg n="5,16.53" xml:id="v5_16_53">
        <l n="ab">athāśubhād vinā sṛṣṭiḥ sthitir vā nopapadyate |</l>
        <l n="cd">ātmādhīnābhyupāye hi bhavet kiṃ nāma dṛṣkaram ||</l>
      </lg>
      <lg n="5,16.54" xml:id="v5_16_54">
        <l n="ab">tathā cāpekṣamāṇasya svātantryaṃ pratihanyate |</l>
        <l n="cd">jagac cāsṛjatas tasya kiṃ nāmeṣṭaṃ na sidhyati ||</l>
      </lg>
      <lg n="5,16.55" xml:id="v5_16_55">
        <l n="ab">prayojanam anuddiśya na mando 'pi pravartate |</l>
        <l n="cd">evam eva pravṛttiś cec caitanyenāsya kiṃ bhavet ||</l>
      </lg>
      <lg n="5,16.56" xml:id="v5_16_56">
        <l n="ab">krīḍārthāyāṃ pravṛttau ca vihanyeta kṛtārthatā |</l>
        <l n="cd">bahuvyāpāratāyāṃ ca kleśo bahutaro bhavet ||</l>
      </lg>
      <lg n="5,16.57" xml:id="v5_16_57">
        <l n="ab">saṃhārecchāpi caitasya bhaved apratyayāt punaḥ |</l>
        <l n="cd">na cakaiś cid asau jñātuṃ kādā cid api śakyate ||<pb n="464"/></l>
      </lg>
      <lg n="5,16.58" xml:id="v5_16_58">
        <l n="ab">svarūpeṇopalabdhe 'pi sraṣṭṛtvaṃ nāvagamyate |</l>
        <l n="cd">sṛṣṭyādyāḥ praṇino ye ca budhyantāṃ kiṃ nu te tadā ||</l>
      </lg>
      <lg n="5,16.59" xml:id="v5_16_59">
        <l n="ab">kuto vayam ihotpannāḥ iti tāvan na jānate |</l>
        <l n="cd">prāgavasthāṃ ca jagataḥ sraṣṭṛtvaṃ ca prajāpateḥ ||</l>
      </lg>
      <lg n="5,16.60" xml:id="v5_16_60">
        <l n="ab">na ca tadvacanenaiṣāṃ pratipattiḥ suniścitā |</l>
        <l n="cd">asṛṣṭvāpi hy asau brūyād ātmaiśvaryaprakāśanāt ||</l>
      </lg>
      <lg n="5,16.61" xml:id="v5_16_61">
        <l n="ab">evaṃ vedo 'pi tatpūrvastatsadbhāvādibodhane |</l>
        <l n="cd">sāśaṅko na pramāṇaṃ syāt, nityasya vyāpṛtiḥ kutaḥ ||</l>
      </lg>
      <lg n="5,16.62" xml:id="v5_16_62">
        <l n="ab">yadi prāg apy asau tasmād arthādāsīn na tena saḥ |</l>
        <l n="cd">sambaddha iti tasyānyas tadartho 'nyaprarocanā ||<pb n="465"/></l>
      </lg>
      <lg n="5,16.63" xml:id="v5_16_63">
        <l n="ab">stutivākyakṛtaś caiṣa janānāṃ mativibhramaḥ |</l>
        <l n="cd">paurvāparyāparāmṛṣṭaḥ śabdo 'nyāṃ kurute matim ||</l>
      </lg>
      <lg n="5,16.64" xml:id="v5_16_64">
        <l n="ab">upākhyānādirūpeṇa vṛttir vedavad eva naḥ |</l>
        <l n="cd">dharmādau bhāratādīnāṃ bhrāntis tebhyo 'py ato bhavet ||</l>
      </lg>
      <lg n="5,16.65" xml:id="v5_16_65">
        <l n="ab">ākhyānānupayogitvāt teṣu sarveṣu vidyate |</l>
        <l n="cd">stutinindāśrayaḥ kaś cid vedas tac codito 'pi vā ||</l>
      </lg>
      <lg n="5,16.66" xml:id="v5_16_66">
        <l n="ab">vedasyādipravṛttau ca nākṛtatvamatir bhavet |</l>
        <l n="cd">pralayeṣu sthitiś cāsya sāśaṅkā syāt prajāpatau ||<pb n="466"/></l>
      </lg>
      <lg n="5,16.67" xml:id="v5_16_67">
        <l n="ab">kartṛsargavināśānām athānāditvakalpanā |</l>
        <l n="cd">saivaṃ yuktāyathedānīṃ bhūtānāṃ dṛśyate kramāt ||</l>
      </lg>
      <lg n="5,16.68" xml:id="v5_16_68">
        <l n="ab">pralaye 'pi pramāṇaṃ naḥ sarvocchedātmake na hi |</l>
        <l n="cd">na ca prayojanaṃ tena syāt prajāpatikarmaṇā ||</l>
      </lg>
      <lg n="5,16.69" xml:id="v5_16_69">
        <l n="ab">na ca karmavatāṃ yuktā sthitis tadbhogavarjitā |</l>
        <l n="cd">karmāntaraniruddhaṃ hi phalaṃ na syāt kriyāntarāt ||</l>
      </lg>
      <lg n="5,16.70" xml:id="v5_16_70">
        <l n="ab">sarveṣāṃ tu phalāpetaṃ na sthānam upapadyate |</l>
        <l n="cd">na cāpy anupabhogo 'sau kasya cit karmaṇaḥ phalam ||</l>
      </lg>
      <lg n="5,16.71" xml:id="v5_16_71">
        <l n="ab">aśeṣakarmanāśe vā punaḥ sṛṣṭir na yujyate |<pb n="467"/></l>
        <l n="cd">karmāṇāṃ vāpy abhivyaktau kiṃ nimittaṃ tadā bhavet ||</l>
      </lg>
      <lg n="5,16.72" xml:id="v5_16_72">
        <l n="ab">īśvarecchā yadīṣyeta, saiva syāl lokakāraṇam |</l>
        <l n="cd">īśvarecchāvaśitve hi niṣphalā karmakalpanā ||</l>
      </lg>
      <lg n="5,16.73" xml:id="v5_16_73">
        <l n="ab">na cānimittayā yuktam utpattuṃ hīśvarecchayā |</l>
        <l n="cd">yad vā tasyā nimittaṃ yat tad bhūtānāṃ bhaviṣyati ||</l>
      </lg>
      <lg n="5,16.74" xml:id="v5_16_74">
        <l n="ab">sanniveśaviśiṣṭānām utpattiṃ yo gṛhādivat |</l>
        <l n="cd">sādhayec cetanādhiṣṭhāṃ dehānāṃ tasya cottaram ||</l>
      </lg>
      <lg n="5,16.75" xml:id="v5_16_75">
        <l n="ab">kasya cid dhetumātratvaṃ yady adhiṣṭhātṛteṣyate |</l>
        <l n="cd">karmabhiḥ sarvajīvānāṃ tatsiddheḥ siddhasādhanam ||<pb n="468"/></l>
      </lg>
      <lg n="5,16.76" xml:id="v5_16_76">
        <l n="ab">icchāpūrvakapakṣe 'pi, tatpūrvatvena karmaṇām |</l>
        <l n="cd">icchānantarasiddhis tu dṛṣṭānte 'pi na vidyate ||</l>
      </lg>
      <lg n="5,16.77" xml:id="v5_16_77">
        <l n="ab">anekāntaś ca hetus te taccharīrādinā bhavet |</l>
        <l n="cd">utpattimāṃś ca taddeho dehatvād asmadādivat ||</l>
      </lg>
      <lg n="5,16.78" xml:id="v5_16_78">
        <l n="ab">atha tasyāpy adhiṣṭhānaṃ tenaivety avipakṣatā |</l>
        <l n="cd">aśarīro hy adhiṣṭhātā nātmā muktātmavad bhavet ||<pb n="469"/></l>
      </lg>
      <lg n="5,16.79" xml:id="v5_16_79">
        <l n="ab">kumbhakārādyadhiṣṭhānaṃ ghaṭādau yadi ceṣyate |</l>
        <l n="cd">neśvarādhiṣṭhitatvaṃ syād, asti cet sādhyahīnatā ||</l>
      </lg>
      <lg n="5,16.80" xml:id="v5_16_80">
        <l n="ab">yathāsiddhe ca dṛṣṭānte bhaved dhetor viruddhatā |</l>
        <l n="cd">anīśvaravināśyādikartṛmattvaṃ prasajyate ||</l>
      </lg>
      <lg n="5,16.81" xml:id="v5_16_81">
        <l n="ab">kulālavac ca naitasya vyāpāro yadi kalpate |</l>
        <l n="cd">acetanaḥ kathaṃ bhāvas tadicchām anurudhyate ||</l>
      </lg>
      <lg n="5,16.82" xml:id="v5_16_82">
        <l n="ab">tasmān na paramāṇvāder ārambhaḥ syāt tadicchayā |<pb n="470"/></l>
        <l n="cd">puruṣasya ca śuddhasya nāśuddhā vikṛtir bhavet ||</l>
      </lg>
      <lg n="5,16.83" xml:id="v5_16_83">
        <l n="ab">svādhīnatvāc ca dharmādes tena kleśo na yujyate |</l>
        <l n="cd">tadvaśena pravṛttau vā vyatirekaḥ prasajyate ||</l>
      </lg>
      <lg n="5,16.84" xml:id="v5_16_84">
        <l n="ab">svayaṃ ca śuddharūpatvād asattvāc cānyavastunaḥ |</l>
        <l n="cd">svapnādivadavidyāyāḥ pravṛttis tasya kiṃ kṛtā ||</l>
      </lg>
      <lg n="5,16.85" xml:id="v5_16_85">
        <l n="ab">anyenopaplave 'bhīṣṭe dvaitavādaḥ prasajyate |</l>
        <l n="cd">svābhāvikīm avidyāṃ tu nocchettuṃ kaś cid arhati ||</l>
      </lg>
      <lg n="5,16.86" xml:id="v5_16_86">
        <l n="ab">vilakṣaṇopapāte hi naśyet svābhāvikī kva cit |</l>
        <l n="cd">na tv ekātmābhyupāyānāṃ hetur asti vilakṣaṇaḥ ||<pb n="471"/></l>
      </lg>
      <lg n="5,16.87" xml:id="v5_16_87">
        <l n="ab">pumānakartā yeṣāṃ tu teṣām api guṇaiḥ kriyā |</l>
        <l n="cd">katham ādau bhavet, tatra karma tāvan na vidyate ||</l>
      </lg>
      <lg n="5,16.88" xml:id="v5_16_88">
        <l n="ab">mithyājñānaṃ na trāsti rāgadveṣādayo 'pi vā |</l>
        <l n="cd">manovṛttir hi sarveṣāṃ na cotpannaṃ tadā manaḥ ||</l>
      </lg>
      <lg n="5,16.89" xml:id="v5_16_89">
        <l n="ab">karmaṇāṃ śaktyavasthānāṃ yair uktā bandhahetutā |</l>
        <l n="cd">sā na yuktā na kāryaṃ hi śaktisthāt kāraṇād bhavet ||</l>
      </lg>
      <lg n="5,16.90" xml:id="v5_16_90">
        <l n="ab">dadhiśaktir na hi kṣīre dādhikārambham arhati |</l>
        <l n="cd">dadhyārambhasya sā hetus tato 'nyā dādhikasya tu ||<pb n="472"/></l>
      </lg>
      <lg n="5,16.91" xml:id="v5_16_91">
        <l n="ab">kāraṇāc chaktyavasthāc ca yadi kāryaṃ prajāyate |</l>
        <l n="cd">bandhaḥ punaḥ prasajyeta phale datte 'pi karmaṇā ||</l>
      </lg>
      <lg n="5,16.92" xml:id="v5_16_92">
        <l n="ab">śaktyavasthatvam eveṣṭaṃ vināśe 'pi hi karmaṇām |</l>
        <l n="cd">prāk cāpi śaktisadbhāvād anuṣṭhānaṃ vṛthā bhavet ||</l>
      </lg>
      <lg n="5,16.93" xml:id="v5_16_93">
        <l n="ab">śaktyavasthaṃ ca rāgādi kiṃ neṣṭaṃ bandhakāraṇam |</l>
        <l n="cd">karmādattaphalatvāc cet, nāvyaktim api tad vrajet ||</l>
      </lg>
      <lg n="5,16.94" xml:id="v5_16_94">
        <l n="ab">tacchaktyaprayogitvān na jñānaṃ mokṣakāraṇam |</l>
        <l n="cd">karmaśaktyā na hi jñānaṃ virodham upagacchati ||</l>
      </lg>
      <lg n="5,16.95" xml:id="v5_16_95">
        <l n="ab">yady apy ajñānajanyatvaṃ karmaṇām avagamyate |</l>
        <l n="cd">rāgādivat tathāpy eṣāṃ na jñānena nirākriyā ||<pb n="473"/></l>
      </lg>
      <lg n="5,16.96" xml:id="v5_16_96">
        <l n="ab">karmakṣayo hi vijñānād ity etac cāpramāṇavat |</l>
        <l n="cd">phalasyālpasya vā dānaṃ rājaputrāparādhavat ||</l>
      </lg>
      <lg n="5,16.97" xml:id="v5_16_97">
        <l n="ab">adyatve 'pi hi śaktisthaṃ yadi syāt karmakāraṇam |</l>
        <l n="cd">tataḥ pradhānakāle 'pi yujyate kāraṇābhidhā ||</l>
      </lg>
      <lg n="5,16.98" xml:id="v5_16_98">
        <l n="ab">manovṛttir idānīṃ tu hetur nāsti ca sā tadā |</l>
        <l n="cd">manasāṃ saṅkarāc cāpi tadā syāt karmasaṅkaraḥ ||</l>
      </lg>
      <lg n="5,16.99" xml:id="v5_16_99">
        <l n="ab">gasmān naiṣo 'dhikārākhyo bandhahetuḥ prakalpate |</l>
        <l n="cd">yogyatve 'py adhikārākhye viprayogo na yujyate ||<pb n="474"/></l>
      </lg>
      <lg n="5,16.100" xml:id="v5_16_100">
        <l n="ab">caitanyaṃ yogyatā puṃsaḥ prakṛtes tadanātmatā |</l>
        <l n="cd">bhoktṛbhogyatvayos te ca na tābhyām apagacchataḥ ||</l>
      </lg>
      <lg n="5,16.101" xml:id="v5_16_101">
        <l n="ab">utpattau karmaṇāṃ ceṣṭam ajñānaṃ kāraṇaṃ yadi |</l>
        <l n="cd">tannāśāt syād anutpattis teṣāṃ na phalavarjanam ||</l>
      </lg>
      <lg n="5,16.102" xml:id="v5_16_102">
        <l n="ab">jñānaṃ mokṣanimittaṃ ca gamyate nendriyādinā |</l>
        <l n="cd">na ca sāṅkhyādivijñānān mokṣo vedena codyate ||</l>
      </lg>
      <lg n="5,16.103" xml:id="v5_16_103">
        <l n="ab">ātmā jñātavya ity etanmokṣārthaṃ na ca coditam |<pb n="475"/></l>
        <l n="cd">karmapravṛttihetutvam ātmajñānasya lakṣyate ||</l>
      </lg>
      <lg n="5,16.104" xml:id="v5_16_104">
        <l n="ab">vijñāte cāsya pārārthye yāpi nāma phalaśrutiḥ |</l>
        <l n="cd">sārthavādo bhaved eva na svargādeḥ phalāntaram ||</l>
      </lg>
      <lg n="5,16.105" xml:id="v5_16_105">
        <l n="ab">sukhopabhogarūpaś ca yadi mokṣaḥ prakalpyate |</l>
        <l n="cd">svarga eva bhaved eṣa paryāyeṇa, kṣayo ca saḥ ||</l>
      </lg>
      <lg n="5,16.106" xml:id="v5_16_106">
        <l n="ab">na hi kāraṇavat kiñ cid akṣayitvena gamyate |</l>
        <l n="cd">tasmāt karmakṣayād eva hetvabhāve na mucyate ||</l>
      </lg>
      <lg n="5,16.107" xml:id="v5_16_107">
        <l n="ab">na hy abhāvātmakaṃ muktvā mokṣanityatvakāraṇam |</l>
        <l n="cd">na ca kriyāyāḥ kasyāś cid abhāvaḥ phalam iṣyate ||</l>
      </lg>
      <lg n="5,16.108" xml:id="v5_16_108">
        <l n="ab">tatra jñātātmatattvānāṃ bhogāt pūrvakriyākṣaye |</l>
        <l n="cd">uttarapracayāsattvād deho notpadyate punaḥ ||<pb n="476"/></l>
      </lg>
      <lg n="5,16.109" xml:id="v5_16_109">
        <l n="ab">karmajanyopabhogārthaṃ śarīraṃ na pravartate |</l>
        <l n="cd">tadabhāve na kaś cid dhi hetus tatrāvatiṣṭhate ||</l>
      </lg>
      <lg n="5,16.110" xml:id="v5_16_110">
        <l n="ab">mokṣārthī na pravarteta tatra kāmyaniṣiddhyoḥ |</l>
        <l n="cd">nityanaimittike kuryāt pratyavāyajihāsayā ||</l>
      </lg>
      <lg n="5,16.111" xml:id="v5_16_111">
        <l n="ab">prārthyamānaṃ phalaṃ jñātaṃ na cānicchor bhaviṣyati |</l>
        <l n="cd">ātmajñe caitad astīti tajjñānam upayujyate ||<pb n="477"/></l>
      </lg>
      <lg n="5,16.112" xml:id="v5_16_112">
        <l n="ab">sargapralayavijñānaṃ samastajagadāśrayam |</l>
        <l n="cd">svaśarīravidāṃ puṃsāṃ nādhikyenopayujyate ||</l>
      </lg>
      <lg n="5,16.113" xml:id="v5_16_113">
        <l n="ab">tasmād adyavad evātra sargapralayakalpanā |</l>
        <l n="cd">samastakṣayajanmabhyāṃ na sidhyatyapramāṇikā ||</l>
      </lg>
      <lg n="5,16.114" xml:id="v5_16_114">
        <l n="ab">sarvajñavanniṣedhyā ca sraṣṭuḥ sadbhāvakalpanā |</l>
        <l n="cd">na ca dharmādṛte tasya bhavel lokād viśiṣṭhatā ||</l>
      </lg>
      <lg n="5,16.115" xml:id="v5_16_115">
        <l n="ab">na cānanuṣṭhito dharmo nānuṣṭhānam ṛte mateḥ |</l>
        <l n="cd">na ca vedādṛte sā syād vedo na ca padādibhiḥ ||</l>
      </lg>
      <lg n="5,16.116" xml:id="v5_16_116">
        <l n="ab">tasmāt prāg api sarve 'mī sraṣṭurāsan padādayaḥ |</l>
        <l n="cd">syāt tatpūrvakatā cāsya caitanyād asmadādivat ||<pb n="478"/></l>
      </lg>
      <lg n="5,16.117" xml:id="v5_16_117">
        <l n="ab">evaṃ ye yuktibhiḥ prāhus teṣāṃ durlabham uttaram |</l>
        <l n="cd">aneṣyo vyavahāro 'yam anādir vedavādibhiḥ ||</l>
      </lg>
      <lg n="5,16.118" xml:id="v5_16_118">
        <l n="ab">pratyakṣādāv upakṣīṇe yo 'numānena ḍitthavat |</l>
        <l n="cd">sambandhitvān niyoktāraṃ gavādāv api kalpayet ||</l>
      </lg>
      <lg n="5,16.119" xml:id="v5_16_119">
        <l n="ab">gavādiśabdasambandhaṃ sarvo 'nyasmāt prapadyate |</l>
        <l n="cd">madvat tadvyavahāritvāt tasyaitat pratisādhanam ||</l>
      </lg>
      <lg n="5,16.120" xml:id="v5_16_120">
        <l n="ab">devadattādiśabde 'pi prasaktaivam anāditā |</l>
        <l n="cd">sambandhasya, balīyastvād dṛṣṭabādhān nivartate ||</l>
      </lg>
      <lg n="5,16.121" xml:id="v5_16_121">
        <l n="ab">tatrāpi śaktinityatvam, niyogasya tv anityatā |</l>
        <l n="cd">tadgatāc cāpy anityatvāc chaktau bhrāntiḥ pravartate ||</l>
      </lg>
      <lg n="5,16.122" xml:id="v5_16_122">
        <l n="ab">gavādiṣu tu na bhrāntir niyogānāditā yataḥ |</l>
        <l n="cd">yo yo gṛhītaḥ sarvasmāt pūrvaṃ sambandhadarśanāt ||</l>
      </lg>
      <lg n="5,16.123" xml:id="v5_16_123">
        <l n="ab">siddhaḥ sambandha ity evaṃ sambandhādir na vidyate |</l>
        <l n="cd">yadā cāptapraṇītatvāc chabdo 'rthaṃ pratipādayet ||</l>
      </lg>
      <lg n="5,16.124" xml:id="v5_16_124">
        <l n="ab">na svaśaktyā tadāptatvaṃ mitau na smaryate katham |<pb n="479"/></l>
        <l n="cd">yathā bauddhādayo yāvad buddhādyuktaṃ na jānate ||</l>
      </lg>
      <lg n="5,16.125" xml:id="v5_16_125">
        <l n="ab">na tāvat pratipadyante bodhe vākyena saty api |</l>
        <l n="cd">samaye kathyamāne 'nyair asmaranto 'pi pāṇinim ||</l>
      </lg>
      <lg n="5,16.126" xml:id="v5_16_126">
        <l n="ab">ādaicaḥ pratipadyante vṛddhiṃ kartuṃ smṛtir vṛthā |</l>
        <l n="cd">sūtrasthaḥ pāṇinis tatra svasaṃjñāṃ pratipādayet ||</l>
      </lg>
      <lg n="5,16.127" xml:id="v5_16_127">
        <l n="ab">gauḥ sāsnādimatīty evaṃ vākyaṃ tv atra na vidyate |</l>
        <l n="cd">asambandhāc ca sarveṣām evaṃ kartum asambhavaḥ ||</l>
      </lg>
      <lg n="5,16.128" xml:id="v5_16_128">
        <l n="ab">tasmān na pratipattiḥ syāt kathañ cit kartṛvarjitā |<pb n="480"/></l>
        <l n="cd">dṛṣārthavyavahāratvād vṛddhyādau sambhaved api ||</l>
      </lg>
      <lg n="5,16.129" xml:id="v5_16_129">
        <l n="ab">dharmāya niyamo 'trāpi na vinā pāṇiner bhavet |</l>
        <l n="cd">ākārānugamo yo hi vṛddhyā syād āśvalāyane ||</l>
      </lg>
      <lg n="5,16.130" xml:id="v5_16_130">
        <l n="ab">nāsāv apāṇinīyatve sādhur ity avagamyate |</l>
        <l n="cd">dṛṣṭe bhavatu mā vā bhūt kartṛsampratipannatā ||</l>
      </lg>
      <lg n="5,16.131" xml:id="v5_16_131">
        <l n="ab">vaidido vyavahāras tu na kartṛsmaraṇād ṛte |</l>
        <l n="cd">burgeṣu gavi gośabdaprayogo gamyate katham ||</l>
      </lg>
      <lg n="5,16.132" xml:id="v5_16_132">
        <l n="ab">gatvā cet kena cid dṛṣṭaḥ, sambanddhā kiṃ na gacchati |</l>
        <l n="cd">īśvaratvād agatiś cāsya na kva cit pratibadhyate ||</l>
      </lg>
      <lg n="5,16.133" xml:id="v5_16_133">
        <l n="ab">bahūnāṃ kāryataś cāpi saṅgānaṃ kena vāryate |<pb n="481"/></l>
        <l n="cd">ekatra kathitaṃ cāpi lokenānyatra nīyate ||</l>
      </lg>
      <lg n="5,16.134" xml:id="v5_16_134">
        <l n="ab">vṛddhyādiva, ato vyākhyā dvitīyaivātra śobhanā |</l>
        <l n="cd">kāṃś cit prasiddhasambandhān abhyupetya vaded yadi ||</l>
      </lg>
      <lg n="5,16.135" xml:id="v5_16_135">
        <l n="ab">sambandhakaraṇam, tatra ke siddhā iti durvadam |</l>
        <l n="cd">na tāvad anya evāsan śabdā iti hi yuktimat ||</l>
      </lg>
      <lg n="5,16.136" xml:id="v5_16_136">
        <l n="ab">viśeṣo 'dyatanānāṃ ca gavādīnāṃ na dṛśyate |</l>
        <l n="cd">śabdārthānāditāṃ muktvā sambandhānādikāraṇam ||</l>
      </lg>
      <lg n="5,16.137" xml:id="v5_16_137">
        <l n="ab">na syād anyad, ato vede sambandhādir na vidyate |</l>
        <l n="cd">upāyarahitatvena sambandhakaraṇānumā ||</l>
      </lg>
      <lg n="5,16.138" xml:id="v5_16_138">
        <l n="ab">anākhyānānumānaṃ tu dṛṣṭenaiva viruddhyate |<pb n="482"/></l>
        <l n="cd">buddhānāṃ dṛśyamānā ca pratipattiḥ punaḥ punaḥ ||</l>
      </lg>
      <lg n="5,16.139" xml:id="v5_16_139">
        <l n="ab">upāya iti taddhānirasiddhāvagatiṃ prati |</l>
        <l n="cd">hastasaṃjñādyupāyo hi siddho nādyakriyāsu naḥ ||</l>
      </lg>
      <lg n="5,16.140" xml:id="v5_16_140">
        <l n="ab">na hy asau jñātasāmarthyo vinānyair vyavahartṛbhiḥ |</l>
        <l n="cd">śabdavṛddhābhidheyāṃś ca pratyakṣeṇātra paśyati ||</l>
      </lg>
      <lg n="5,16.141" xml:id="v5_16_141">
        <l n="ab">śrotuś ca pratipannatvam anumānena ceṣṭayā |</l>
        <l n="cd">anyathā 'nupapattyā ca buddhyec chaktiṃ dvayāśritām |</l>
        <l n="ef">arthāpattyāvabuddhyante sambandhaṃ tripramāṇakam ||<pb n="483"/></l>
      </lg>
    </div>
    <div n="5,17 citrākṣepaparihāra CAP">
      <lg n="5,17.1" xml:id="v5_17_1">
        <l n="ab">citrādiniṣphalatve 'pi yaduktaṃ sādhanadvayam |</l>
        <l n="cd">tatra hetor asiddhatvam ānantaryaṃ hy acoditam ||</l>
      </lg>
      <lg n="5,17.2" xml:id="v5_17_2">
        <l n="ab">ānantaryaśrutiś cātra sāmārthyād api neṣyate |</l>
        <l n="cd">nāviśeṣā phalotpattiḥ karmaṇā nopapadyate ||</l>
      </lg>
      <lg n="5,17.3" xml:id="v5_17_3">
        <l n="ab">karmaṇāṃ cāpi vaicitryād deśakālādyapekṣaṇāt |</l>
        <l n="cd">kasya cic cārddhabhuktatvāt karmānyat pratibadhyate ||</l>
      </lg>
      <lg n="5,17.4" xml:id="v5_17_4">
        <l n="ab">tenānantaryaniṣpattiḥ phalasyehāpramāṇikā |</l>
        <l n="cd">pratyakṣādivisaṃvādo na śabde doṣamāsajet ||</l>
      </lg>
      <lg n="5,17.5" xml:id="v5_17_5">
        <l n="ab">ānantaryavisaṃvādo nāviśeṣapravartinīm |</l>
        <l n="cd">codanāṃ bādhituṃ śaktaḥ sphuṭād viṣayabhedataḥ ||<pb n="484"/></l>
      </lg>
      <lg n="5,17.6" xml:id="v5_17_6">
        <l n="ab">yā tu mardanasādharmyād ānantaryā 'numā kṛtā |</l>
        <l n="cd">bādhyate 'nupalabdhyāsau samānaviṣayā yataḥ ||</l>
      </lg>
      <lg n="5,17.7" xml:id="v5_17_7">
        <l n="ab">dṛṣṭārthasyāpi sevāder āyātam api satphalam |</l>
        <l n="cd">utpadyate cireṇaiva pratibandhena kena cit ||</l>
      </lg>
      <lg n="5,17.8" xml:id="v5_17_8">
        <l n="ab">uptamātre na hi vrīhau phalam utpadyate kva cit |</l>
        <l n="cd">athāṅkuro 'pi tatra syāt, svargo 'py astīti gamyatām ||</l>
      </lg>
      <lg n="5,17.9" xml:id="v5_17_9">
        <l n="ab">sthūlībhūtaś cireṇaiṣa bhogyatvaṃ pratipadyate |</l>
        <l n="cd">sarvasyotpadyamānasya kramaḥ svābhāvikaḥ sthitaḥ ||</l>
      </lg>
      <lg n="5,17.10" xml:id="v5_17_10">
        <l n="ab">anantaraphalatvaṃ tu citrāder yadi sādhyate |</l>
        <l n="cd">tataḥ syāt siddhasādhyatvam anyadā na phalaṃ bhavet ||</l>
      </lg>
      <lg n="5,17.11" xml:id="v5_17_11">
        <l n="ab">vyabhicārāc ca sevādeḥ paśvādeḥ sādhanāntaram |</l>
        <l n="cd">kim apy adṛṣṭam asty eva tatrānyanniṣpramāṇakam ||<pb n="485"/></l>
      </lg>
      <lg n="5,17.12" xml:id="v5_17_12">
        <l n="ab">īśvarecchādhikārādiśabdaliṅgādivarjanāt |</l>
        <l n="cd">kṛtaṃ kadā cic citrādiśabdena tv avagamyate ||</l>
      </lg>
      <lg n="5,17.13" xml:id="v5_17_13">
        <l n="ab">nirnimittā na cotpattiḥ, na hi sarvāpramāṇatā |</l>
        <l n="cd">bodhayan na ca śabdo 'tra prāmāṇyād ativarttate ||</l>
      </lg>
      <lg n="5,17.14" xml:id="v5_17_14">
        <l n="ab">yeṣāṃ tv iha phalāny eva citrādīnīti kalpanā |</l>
        <l n="cd">nirnimittaṃ phalaṃ teṣāṃ syād ihākṛtakarmaṇām ||</l>
      </lg>
      <lg n="5,17.15" xml:id="v5_17_15">
        <l n="ab">citrādīnāṃ phalaṃ tāvat kṣīṇaṃ tatraiva janmani |</l>
        <l n="cd">na ca svargaphalasyeha kaś cid aṃśo 'nuvartate ||</l>
      </lg>
      <lg n="5,17.16" xml:id="v5_17_16">
        <l n="ab">naiva hy anyaphalaṃ karma sādhayen naḥ phalāntaram |<pb n="486"/></l>
        <l n="cd">gautamīye 'pi taccheṣas tasmāc citrādyapekṣayā ||</l>
      </lg>
      <lg n="5,17.17" xml:id="v5_17_17">
        <l n="ab">svābhāvikatve siddhe ca karmānantarabhāvy api |</l>
        <l n="cd">phalaṃ kriyānimittatvaṃ na kathañ cit prapadyate ||</l>
      </lg>
      <lg n="5,17.18" xml:id="v5_17_18">
        <l n="ab">tatra mlecchādivat sarve karmākṛtvāpi vaidikam |</l>
        <l n="cd">palaṃ labhanta ity evaṃ naṣṭā vedapramāṇatā ||</l>
      </lg>
      <lg n="5,17.19" xml:id="v5_17_19">
        <l n="ab">anantaraṃ niyogena paśvādi ca bhaved yadi |</l>
        <l n="cd">pratyakṣaphalataiva syāt trivṛtpānavirekavat ||</l>
      </lg>
      <lg n="5,17.20" xml:id="v5_17_20">
        <l n="ab">janmāntarānubhūtaṃ ca na smaryata itīdṛśam |</l>
        <l n="cd">na bhāṣyaṃ na ca sūtraṃ syād aprāpte śāstram arthavat ||</l>
      </lg>
      <lg n="5,17.21" xml:id="v5_17_21">
        <l n="ab">tasmāt kālāviśeṣeṇa codanārtho yathā sthitaḥ |</l>
        <l n="cd">sa tathaivānugantavyo nādhiko niṣpramāṇakaḥ ||</l>
      </lg>
      <lg n="5,17.22" xml:id="v5_17_22">
        <l n="ab">sarveṣāṃ karmavaiguṇyāt phalābhāvaṃ vadanti ye |</l>
        <l n="cd">ānantaryam upetyaiva te svābhāvikavādinaḥ ||</l>
      </lg>
      <lg n="5,17.23" xml:id="v5_17_23">
        <l n="ab">svargasyāmuṣmikatvaṃ tu ṣaṣṭhādye sthāpayiṣyate |<pb n="487"/></l>
        <l n="cd">paśvāder niyamābhāvo yogasiddhir itīha tu ||</l>
      </lg>
      <lg n="5,17.24" xml:id="v5_17_24">
        <l n="ab">yadā kadā cid bhavad etad iṣyate phalaṃ hi paśvādi na sāmparāyikam |</l>
        <l n="cd">tathā sthitasyaiva hi tasya sādhanaṃ vidhīyate yo 'pi bhṛśaṃ tvarānvitaḥ ||</l>
      </lg>
      <lg n="5,17.25" xml:id="v5_17_25">
        <l n="ab">sādhāraṇaṃ yat tu palaṃ bahūnāṃ svabhāvatas tādṛśaṃ eva ceṣṭam |</l>
        <l n="cd">sarvasya vā ''san na tayaiva kāmyaṃ vṛṣṭyādi tac caihikam eva yuktam ||</l>
      </lg>
      <lg n="5,17.26" xml:id="v5_17_26">
        <l n="ab">kamipadam aviśiṣṭaṃ yady api śrūyate vā bhavati phalaviśeṣī nānyathā kāmyate hi |</l>
        <l n="cd">phalati yadi ni sarva tat kadā cit tadaiva dhruvam aparam abhuktaṃ karma śāstrīyamās te ||<pb n="488"/></l>
      </lg>
    </div>
    <div n="5,18 ātmavāda ATV">
      <lg n="5,18.1" xml:id="v5_18_1">
        <l n="ab">sākṣād yady api sambandho nātmano yajñasādhanaiḥ |</l>
        <l n="cd">tathāpi lakṣaṇāvṛttyā śarīradvārako bhavet ||</l>
      </lg>
      <lg n="5,18.2" xml:id="v5_18_2">
        <l n="ab">pratyakṣatvaṃ ca dehasthaṃ bhāktam ātmani kalpitam |</l>
        <l n="cd">ātmanaḥ svargayānaṃ vā śarīrasyopacaryyate ||</l>
      </lg>
      <lg n="5,18.3" xml:id="v5_18_3">
        <l n="ab">nairātmyenātra cākṣiptāḥ sarvā eva hi codanāḥ |<pb n="489"/></l>
        <l n="cd">sādhyasādhanasambandhas tadukto na hi siddhyati ||</l>
      </lg>
      <lg n="5,18.4" xml:id="v5_18_4">
        <l n="ab">tā hi kartuḥ phalenāhuḥ sambandhaṃ kvāpi janmani |</l>
        <l n="cd">na ca vijñānamātratve bhoktṛkartṛtvasambhavaḥ ||</l>
      </lg>
      <lg n="5,18.5" xml:id="v5_18_5">
        <l n="ab">śarīravinipātāc ca paraṃ nānyad yadeṣyate |</l>
        <l n="cd">adattaphalaiṣṭyādau tadā tadvacanaṃ mṛṣā ||</l>
      </lg>
      <lg n="5,18.6" xml:id="v5_18_6">
        <l n="ab">tasmād vedapramāṇārtham ātmātra pratipādyate |</l>
        <l n="cd">yady api prakṛtaṃ vākyaṃ vyākhyāyetārthavādataḥ ||</l>
      </lg>
      <lg n="5,18.7" xml:id="v5_18_7">
        <l n="ab">śarīrendriyabuddhibhyo vyatiriktatvam ātmanaḥ |</l>
        <l n="cd">nityatvaṃ ceṣyate, śeṣaṃ śarīrādi vinaśyate ||</l>
      </lg>
      <lg n="5,18.8" xml:id="v5_18_8">
        <l n="ab">nityaḥ kartṛtvabhoktṛtve pratipanno 'pi san yadā |</l>
        <l n="cd">na karmaphalasambandhaṃ bhogakāle 'vabudhyate ||</l>
      </lg>
      <lg n="5,18.9" xml:id="v5_18_9">
        <l n="ab">mayā yat tu kṛtaṃ karma tasyedaṃ bhujyate phalam |</l>
        <l n="cd">śubhāśubhaṃ mayaiveti tadā ko 'sya raso bhavet ||<pb n="490"/></l>
      </lg>
      <lg n="5,18.10" xml:id="v5_18_10">
        <l n="ab">aprāmṛśyamāne hi svakarmapratyaye phale |</l>
        <l n="cd">na viśeṣo bhavet kaś cit svaparātmopabhogayoḥ ||</l>
      </lg>
      <lg n="5,18.11" xml:id="v5_18_11">
        <l n="ab">kurvann apy aśubhaṃ karma tenaivaṃ cintayen naraḥ |</l>
        <l n="cd">na smariṣyāmi bhoge 'ham iti naitad vivarjayet ||</l>
      </lg>
      <lg n="5,18.12" xml:id="v5_18_12">
        <l n="ab">tatra nityatvapakṣe 'pi kṛtanāśākṛtāgamau |</l>
        <l n="cd">phalatas tulyarūpau ced vṛthā tatpratipādanam ||</l>
      </lg>
      <lg n="5,18.13" xml:id="v5_18_13">
        <l n="ab">naiṣa doṣaḥ, na bhoge hi smṛtir na upayujyate |</l>
        <l n="cd">na pravṛtir nivṛttir vā bhogakāle smṛter bhavet ||</l>
      </lg>
      <lg n="5,18.14" xml:id="v5_18_14">
        <l n="ab">tadaṅgaṃ yaḥ parāmarśas tadastitvaṃ ca mṛgyate |</l>
        <l n="cd">prāk pravṛttes tu so 'sty eva viduṣāṃ śāstrataḥ sphuṭaḥ ||</l>
      </lg>
      <lg n="5,18.15" xml:id="v5_18_15">
        <l n="ab">paścād api ca śāstrajñā vimṛśanty eva ke cana |</l>
        <l n="cd">teṣām evādhikāraś ca mā bhūd aviduṣāṃ tu saḥ ||</l>
      </lg>
      <lg n="5,18.16" xml:id="v5_18_16">
        <l n="ab">parāmarśaś ca sarvatra nāsti sarvapramāṇakaḥ |<pb n="491"/></l>
        <l n="cd">na cānyenāparāmṛṣṭe syād anyasyāpramāṇatā ||</l>
      </lg>
      <lg n="5,18.17" xml:id="v5_18_17">
        <l n="ab">nāvabudhyeta yas tv evaṃ mamāsmāt karmaṇaḥ phalam |</l>
        <l n="cd">bhaviṣyatīty avidvattvād daivād evātra na kriyā ||</l>
      </lg>
      <lg n="5,18.18" xml:id="v5_18_18">
        <l n="ab">aparāmṛśyamāne 'pi svāpakāle sukhāśraye |</l>
        <l n="cd">sambhoge mṛduśayyādau prākpravṛttiś ca dṛśyate ||</l>
      </lg>
      <lg n="5,18.19" xml:id="v5_18_19">
        <l n="ab">bhogakāle 'nusandadhyāt phalaṃ yadi tu kaś cana |</l>
        <l n="cd">rathādikarmavad yāge śāstraṃ syād aprakalpakam ||</l>
      </lg>
      <lg n="5,18.20" xml:id="v5_18_20">
        <l n="ab">tava nityavibhutvābhyām ātmāno niṣkriyā yadi |</l>
        <l n="cd">sukhaduḥkhāvikāryāś ca kīdṛśo kartṛbhoktṛtā ||</l>
      </lg>
      <lg n="5,18.21" xml:id="v5_18_21">
        <l n="ab">atha kartṛtvavelāyāṃ duḥkhādeś cāpi janmani |</l>
        <l n="cd">prāgrūpād anyathātvaṃ syān nityatāsya virudhyate ||<pb n="492"/></l>
      </lg>
      <lg n="5,18.22" xml:id="v5_18_22">
        <l n="ab">nānityaśabdavācyatvam ātmano vinivāryate |</l>
        <l n="cd">vikriyāmātravācitve na hy ucchedo 'sya tāvatā ||</l>
      </lg>
      <lg n="5,18.23" xml:id="v5_18_23">
        <l n="ab">syātām atyantanāśe 'sya kṛtanāśākṛtāgamau |</l>
        <l n="cd">na tv avasthāntaraprāptau loke bālayuvādivat ||</l>
      </lg>
      <lg n="5,18.24" xml:id="v5_18_24">
        <l n="ab">avasthāntarabhāvyetat phalaṃ mama śubhāśubham |</l>
        <l n="cd">iti jñātvānutiṣṭhaṃś ca vijahac ceṣṭate janaḥ ||</l>
      </lg>
      <lg n="5,18.25" xml:id="v5_18_25">
        <l n="ab">anavasthāntaraprāptir dṛśyate na ca kasya cit |</l>
        <l n="cd">anucchedāt tu nānyatvaṃ bhoktur loko 'vagacchati ||</l>
      </lg>
      <lg n="5,18.26" xml:id="v5_18_26">
        <l n="ab">sukhaduḥkhādyavasthāś ca gacchann api naro mama |</l>
        <l n="cd">caitanyadravyasattādirūpaṃ naiva vimuñcati ||</l>
      </lg>
      <lg n="5,18.27" xml:id="v5_18_27">
        <l n="ab">duḥkhinaḥ sukhyavasthāyāṃ naśyeyuḥ sarva eva te |</l>
        <l n="cd">duḥkhitvaṃ cānuvarteta vināśe vikriyātmake ||</l>
      </lg>
      <lg n="5,18.28" xml:id="v5_18_28">
        <l n="ab">tasmād ubhayahānena vyāvṛttyanugamātmakaḥ |</l>
        <l n="cd">puruṣo 'bhyupagantavyaḥ kuṇḍalādiṣu svarṇatvat ||<pb n="493"/></l>
      </lg>
      <lg n="5,18.29" xml:id="v5_18_29">
        <l n="ab">na ca kartṛtvabhoktṛtve puṃso 'vasthāsam āśrite |</l>
        <l n="cd">tenāvasthāvatas tattvāt karttaivāpnoti tatphalam ||</l>
      </lg>
      <lg n="5,18.30" xml:id="v5_18_30">
        <l n="ab">na cāvasthāntarotpāde pūrvātyantaṃ vinaśyati |</l>
        <l n="cd">uttarānuguṇatvāt tu sāmānyātmani līyate ||</l>
      </lg>
      <lg n="5,18.31" xml:id="v5_18_31">
        <l n="ab">svarūpeṇa hy avasthānām anyonyasya virodhitā |</l>
        <l n="cd">aviruddhas tu sarvāsu sāmānyātmā pravartate ||</l>
      </lg>
      <lg n="5,18.32" xml:id="v5_18_32">
        <l n="ab">nairātmyavādapakṣe tu pūrvam evāvabudhyate |</l>
        <l n="cd">madvināśāt phalaṃ nasyānmatto 'nyasyātha vā bhavet ||</l>
      </lg>
      <lg n="5,18.33" xml:id="v5_18_33">
        <l n="ab">iti naiva pravṛttiḥ syān na ca vedapramāṇatā |</l>
        <l n="cd">janmānare 'bhyupete 'pi jñānamātrātmavādinām ||</l>
      </lg>
      <lg n="5,18.34" xml:id="v5_18_34">
        <l n="ab">jñānānāṃ kṣaṇikatvād dhi kartṛbhoktranyatā bhavet |</l>
        <l n="cd">niṣkriyatvāvibhutvābhyāṃ na ca dehāntarāśritiḥ ||<pb n="494"/></l>
      </lg>
      <lg n="5,18.35" xml:id="v5_18_35">
        <l n="ab">kartā ya eva santāno nanu bhoktā sa eva naḥ |</l>
        <l n="cd">vijñānakṣaṇabhedas tu tvadavasthāntaraiḥ samaḥ ||</l>
      </lg>
      <lg n="5,18.36" xml:id="v5_18_36">
        <l n="ab">kartṛtvam eva duḥsādhaṃ dīrghakāleṣu karmasu |</l>
        <l n="cd">satsu jñānasahastreṣu kulakalpopamaṃ hi tat ||</l>
      </lg>
      <lg n="5,18.37" xml:id="v5_18_37">
        <l n="ab">vyatirikto hi santāno yadi nābhyupagamyate |</l>
        <l n="cd">santāninām anityatvāt kartā kaś cin na labhyate ||</l>
      </lg>
      <lg n="5,18.38" xml:id="v5_18_38">
        <l n="ab">bhoktur atyantabhedāc ca prasajyetākṛtāgamaḥ |</l>
        <l n="cd">kṛtanāśaṃ tu na brūmaḥ kṛtaṃ naiva hi kena cit ||</l>
      </lg>
      <lg n="5,18.39" xml:id="v5_18_39">
        <l n="ab">santānānanyatāyāṃ tu vācoyuktyantareṇa te |</l>
        <l n="cd">tatra coktam, na cāvastu santānaḥ kartṛtāṃ vrajet ||</l>
      </lg>
      <lg n="5,18.40" xml:id="v5_18_40">
        <l n="ab">santānakṣaṇikatve ca tad eva, akṣaṇikas tv atha |</l>
        <l n="cd">siddhāntahāniḥ, <pb n="495"/>  evaṃ ca so 'pi dravyāntaraṃ bhavet ||</l>
      </lg>
      <lg n="5,18.41" xml:id="v5_18_41">
        <l n="ab">ekā cāvyatiriktā ca santānibhyo 'tha santatiḥ |</l>
        <l n="cd">bhedābhedau prasaṅktavyau grāhyagrāhakayor yathā ||</l>
      </lg>
      <lg n="5,18.42" xml:id="v5_18_42">
        <l n="ab">tasmād atyantabhedo vā kathañ cid vāpi bhinnatā |</l>
        <l n="cd">santānasyety ayaṃ cātmā syād vaiśeṣikasāṃkhyayoḥ ||</l>
      </lg>
      <lg n="5,18.43" xml:id="v5_18_43">
        <l n="ab">santāno 'yaṃ sa eveti na tv abhedād vinā bhavet |</l>
        <l n="cd">vāyudopādisantāne vāyutvādir na bhidyate ||</l>
      </lg>
      <lg n="5,18.44" xml:id="v5_18_44">
        <l n="ab">jñānatvenāpy abhinnatvaṃ śūnyavāde nirākṛtam |</l>
        <l n="cd">tathaiva karmabhir veṣṭā phalārthaṃ cittavāsanā ||</l>
      </lg>
      <lg n="5,18.45" xml:id="v5_18_45">
        <l n="ab">na cātra vāsanākālaṃ kiñ cic cittam avasthitam |</l>
        <l n="cd">avastutvāc ca santānaḥ karmabhinaiva vāsyate ||<pb n="496"/></l>
      </lg>
      <lg n="5,18.46" xml:id="v5_18_46">
        <l n="ab">tatpāramparyajāte 'pi bhuñjāne karmaṇaḥ phalam |</l>
        <l n="cd">tādātmyena vinā spaṣṭau kṛtanāśākṛtāgamau ||</l>
      </lg>
      <lg n="5,18.47" xml:id="v5_18_47">
        <l n="ab">santānāntarajebhyaś ca yo hetuphalabhāvataḥ |</l>
        <l n="cd">viśeṣaḥ so 'pi dussādhaḥ, parihāro na cānayoḥ ||</l>
      </lg>
      <lg n="5,18.48" xml:id="v5_18_48">
        <l n="ab">tasminn asaty api brūyāḥ parihāraṃ tvam anyathā |</l>
        <l n="cd">samānapṛthivīvāsajñānatvādyaviśeṣataḥ ||</l>
      </lg>
      <lg n="5,18.49" xml:id="v5_18_49">
        <l n="ab">samāna iti nāpy etadekatvānugamād vinā |</l>
        <l n="cd">tena yaccittajaṃ tasya santāna iti vo mṛṣā ||</l>
      </lg>
      <lg n="5,18.50" xml:id="v5_18_50">
        <l n="ab">na hi yacchabdatacchabdau vartete bhinnavastuni |</l>
        <l n="cd">tenaikātmakataiṣṭavyā tatsantānātmavādibhiḥ ||<pb n="497"/></l>
      </lg>
      <lg n="5,18.51" xml:id="v5_18_51">
        <l n="ab">nanv anyatvaṃ vidanto 'pi putrādiphalasiddhaye |</l>
        <l n="cd">pravartante yathā tadvajjñānasantānino 'pi naḥ ||</l>
      </lg>
      <lg n="5,18.52" xml:id="v5_18_52">
        <l n="ab">anyatve ca samāne 'pi yathā vaṃśāntarodbhavāḥ |</l>
        <l n="cd">na labhante phalaṃ tadvat santānāntarajāḥ kṣaṇāḥ ||</l>
      </lg>
      <lg n="5,18.53" xml:id="v5_18_53">
        <l n="ab">na tāvad buddhir atraivam, api cātmaphalecchayā |</l>
        <l n="cd">putrādibharaṇe vṛttiḥ syāt tad apy atra nāsti te ||</l>
      </lg>
      <lg n="5,18.54" xml:id="v5_18_54">
        <l n="ab">phalāntaram anuddiśya na ca putrādi bibhrati |</l>
        <l n="cd">vinaṣṭasya tu nātmīyasantānabharaṇāt phalam ||</l>
      </lg>
      <lg n="5,18.55" xml:id="v5_18_55">
        <l n="ab">yas tv anenaiva mārgeṇa phalāntaram apīcchati |</l>
        <l n="cd">svasantānyantarair bhogyaṃ tatsantānāny upakārakam ||</l>
      </lg>
      <lg n="5,18.56" xml:id="v5_18_56">
        <l n="ab">anavasthedṛśī tasya svopabhogād ṛte bhavet |</l>
        <l n="cd">naiva hy anyo 'pi santānī kaś cit tasyātmavanmataḥ ||<pb n="498"/></l>
      </lg>
      <lg n="5,18.57" xml:id="v5_18_57">
        <l n="ab">yāvad yāvac ca dūrasthe santānini phalaṃ bhavet |</l>
        <l n="cd">tāvat tāvac ca tannaśyet sutarāṃ viprakarṣataḥ ||</l>
      </lg>
      <lg n="5,18.58" xml:id="v5_18_58">
        <l n="ab">bharaṇaṃ yadapatyānāṃ tiryagādiṣu dṛśyate |</l>
        <l n="cd">ajñānaṃ śaraṇaṃ tatra prājñānāṃ tu na yujyate ||</l>
      </lg>
      <lg n="5,18.59" xml:id="v5_18_59">
        <l n="ab">dehāntare ca buddhīnāṃ sañcāro nopapadyate |</l>
        <l n="cd">pūrvadehād bahir bhāvo na ca tāsāṃ pratīyate ||</l>
      </lg>
      <lg n="5,18.60" xml:id="v5_18_60">
        <l n="ab">vāyunā preryamāṇaṃ hi jvālādyanyatra sañcaret |</l>
        <l n="cd">buddheḥ kāraṇadeśāt tu preraṇaṃ nāsti kena cit ||</l>
      </lg>
      <lg n="5,18.61" xml:id="v5_18_61">
        <l n="ab">amūrtatvāt svayaṃ nāsāvutplutyā 'nyatra gacchati |</l>
        <l n="cd">jīvaddehe 'pi tenāsyā gamanaṃ nopapadyate ||</l>
      </lg>
      <lg n="5,18.62" xml:id="v5_18_62">
        <l n="ab">antarābhavadehas tu niṣiddho vindhyavāsinā |</l>
        <l n="cd">tadastitve pramāṇaṃ hi na kiñ cid avagamyate ||</l>
      </lg>
      <lg n="5,18.63" xml:id="v5_18_63">
        <l n="ab">sahasā jāyate tac ca sahasaiva vinaśyati |</l>
        <l n="cd">sūkṣmarūpādiyuktaṃ cety utprekṣāmātram eva tat ||<pb n="499"/></l>
      </lg>
      <lg n="5,18.64" xml:id="v5_18_64">
        <l n="ab">saty api jñānasañcāras tatra syān niṣpramāṇakaḥ |</l>
        <l n="cd">tena cānyaśarīreṣu punarnikṣepakalpanā ||</l>
      </lg>
      <lg n="5,18.65" xml:id="v5_18_65">
        <l n="ab">kalalādiṣu vijñānam astīty etac ca sāhasam |</l>
        <l n="cd">asañjātendriyatvād dhi na tatrārtho 'vagamyate ||</l>
      </lg>
      <lg n="5,18.66" xml:id="v5_18_66">
        <l n="ab">na cārthāvagater anyad rūpaṃ jñānasya yujyate |</l>
        <l n="cd">mūrcchādāv api tenāsya sadbhāvo nopapadyate ||</l>
      </lg>
      <lg n="5,18.67" xml:id="v5_18_67">
        <l n="ab">na cāpi śaktirūpeṇa tadā dhīr avatiṣṭhate |</l>
        <l n="cd">nirāśrayatvāc chaktīnāṃ sthitir na hy avakalpate ||</l>
      </lg>
      <lg n="5,18.68" xml:id="v5_18_68">
        <l n="ab">yadi bhūtendriyādhārā jñānaśaktir bhavet tataḥ |</l>
        <l n="cd">tac caitanyaṃ prasajyeta na ca janmāntaraṃ bhavet ||</l>
      </lg>
      <lg n="5,18.69" xml:id="v5_18_69">
        <l n="ab">pariṇāmavivekādyaiḥ śaktyabhivyaktyanugrahāt |</l>
        <l n="cd">tebhya eva bhaved buddhir na buddhyantarapūrvikā ||<pb n="500"/></l>
      </lg>
      <lg n="5,18.70" xml:id="v5_18_70">
        <l n="ab">tathaivottarakāle 'pi pūrvabuddher yad ucyate |</l>
        <l n="cd">buddhyantaraprasūtatvaṃ dṛṣṭānto 'tra na vidyate ||</l>
      </lg>
      <lg n="5,18.71" xml:id="v5_18_71">
        <l n="ab">athādhāravinirmuktā śaktiḥ syāt kalalādiṣu |</l>
        <l n="cd">paścād vijñānasiddhyartham ātmā śaktyabhidho bhavet ||</l>
      </lg>
      <lg n="5,18.72" xml:id="v5_18_72">
        <l n="ab">śaktyādhāraprakḷptau vā nātmano 'nyaḥ prakalpyate |</l>
        <l n="cd">jvālābudbudavad vṛttir na cādhārād dhiyām ||</l>
      </lg>
      <lg n="5,18.73" xml:id="v5_18_73">
        <l n="ab">jñānaśaktisvabhāvo 'to nityaḥ sarvagataḥ pumān |</l>
        <l n="cd">dehāntarakṣamaḥ kalpyaḥ so 'gacchann eva yokṣyate ||<pb n="501"/></l>
      </lg>
      <lg n="5,18.74" xml:id="v5_18_74">
        <l n="ab">yajamānatvam apy ātmā sakriyatvāt prapadyate |</l>
        <l n="cd">na parispanda evaikaḥ kriyā naḥ kaṇabhojivat ||</l>
      </lg>
      <lg n="5,18.75" xml:id="v5_18_75">
        <l n="ab">na ca svasamavetaiva kartṛbhiḥ kriyate kriyā |</l>
        <l n="cd">kriyā dhātvarthamātraṃ syād anyādhāre 'pi kartṛtā ||</l>
      </lg>
      <lg n="5,18.76" xml:id="v5_18_76">
        <l n="ab">sattājñānādirūpāṇāṃ kartā tāvat svayaṃ pumān |</l>
        <l n="cd">yo 'pi bhūtaparispandas tatrādhiṣṭānato bhavet ||</l>
      </lg>
      <lg n="5,18.77" xml:id="v5_18_77">
        <l n="ab">taduddeśapravṛtteś ca yā yā dehendriyaiḥ kriyā |</l>
        <l n="cd">kriyate puruṣeṇaiva sā sā sarvā kṛtocyate ||</l>
      </lg>
      <lg n="5,18.78" xml:id="v5_18_78">
        <l n="ab">naiva hy eṣāṃ pravṛttiḥ syāt puruṣeṇāparigrahe |</l>
        <l n="cd">asvātantryād ato naiṣāṃ parispande 'pi kartṛtā ||<pb n="502"/></l>
      </lg>
      <lg n="5,18.79" xml:id="v5_18_79">
        <l n="ab">tatkarmopārjitaiś cetaiḥ kriyamāṇeṣu karmasu |</l>
        <l n="cd">kartṛtā yajamānānām ṛtvikparaśukarmavat ||</l>
      </lg>
      <lg n="5,18.80" xml:id="v5_18_80">
        <l n="ab">yathā parikrayāmnānād ṛtvigdvārā kriyeṣyate |</l>
        <l n="cd">gamanādividhes tadvad bhūtadvāratvam āśritam ||</l>
      </lg>
      <lg n="5,18.81" xml:id="v5_18_81">
        <l n="ab">krayo yathātmano nāsti gamanādi tathaiva hi |</l>
        <l n="cd">vidhīyate ca tenātra paradvārāsya kartṛtā ||</l>
      </lg>
      <lg n="5,18.82" xml:id="v5_18_82">
        <l n="ab">yathā vā devadattasya cchedane kāṣṭhasaṃśrite |</l>
        <l n="cd">kartṛtvam evaṃ puṃsaḥ syāc charīragamanādiṣu ||</l>
      </lg>
      <lg n="5,18.83" xml:id="v5_18_83">
        <l n="ab">vyāpārāntaratas tatra kartṛtvaṃ ced ihāpi naḥ |</l>
        <l n="cd">saṅkalpasattvavattvābhyāṃ pumāniṣṭaḥ prayojakaḥ ||</l>
      </lg>
      <lg n="5,18.84" xml:id="v5_18_84">
        <l n="ab">sādhāraṇyena kartṛtvaṃ sattvavattvena karmasu |</l>
        <l n="cd">saṅkalpanaiḥ punarbhedāt pratikarmāsya kartṛtā ||<pb n="503"/></l>
      </lg>
      <lg n="5,18.85" xml:id="v5_18_85">
        <l n="ab">na ca sarvatra tulyatvaṃ syāt prayojakakarmaṇām |</l>
        <l n="cd">calanena hy asiṃ yoddhā prayuṅkte cchedanaṃ prati ||</l>
      </lg>
      <lg n="5,18.86" xml:id="v5_18_86">
        <l n="ab">senāpatis tu vācaiva bhṛtyānāṃ viniyojakaḥ |</l>
        <l n="cd">rājā sannidhimātreṇa viniyuṅkte kadā cana ||</l>
      </lg>
      <lg n="5,18.87" xml:id="v5_18_87">
        <l n="ab">tasmād acalato 'pi syāc calane kartṛtātmanaḥ |</l>
        <l n="cd">yathaivābhidyamānasya devadattasya bhettṛtā ||</l>
      </lg>
      <lg n="5,18.88" xml:id="v5_18_88">
        <l n="ab">karmāntarair yadā dānaṃ svavyāpāraḥ sa eva vā |</l>
        <l n="cd">bhūtakriyāsu puṃsaḥ syāt, tāni bhūtāntaraiḥ punaḥ ||</l>
      </lg>
      <lg n="5,18.89" xml:id="v5_18_89">
        <l n="ab">tāni bhūtāntarebhyaś cety evamādir na vidyate |</l>
        <l n="cd">karmakṣayāt tv anātmīyaiḥ kṛtaṃ karma na limpati ||</l>
      </lg>
      <lg n="5,18.90" xml:id="v5_18_90">
        <l n="ab">anvārambhaṇamānādāvaudumbaryādivarttini |</l>
        <l n="cd">svarūpāsambhavād yaṣṭuḥ śarīreṇaiva kartṛtā ||<pb n="504"/></l>
      </lg>
      <lg n="5,18.91" xml:id="v5_18_91">
        <l n="ab">tasmād yathākṛtau śāstraṃ pravṛttaṃ vyaktim āśrayet |</l>
        <l n="cd">tathā puṃsi pravṛttasya bhūtendriyasamāśrayaḥ ||</l>
      </lg>
      <lg n="5,18.92" xml:id="v5_18_92">
        <l n="ab">parair abhigatān pūrvam ātmahetun nirasyati |</l>
        <l n="cd">nety etāvad avacchedyam, vidharmāṇa ime yataḥ ||</l>
      </lg>
      <lg n="5,18.93" xml:id="v5_18_93">
        <l n="ab">athāvasthāntaraṃ tatra tathā mṛtyur apīṣyatām |</l>
      </lg>
      <lg n="5,18.94" xml:id="v5_18_94">
        <l n="ab">etāvan iha bhedaḥ syāc charīre dṛḍha eva yā |</l>
        <l n="cd">prāṇādyapagatis tatra nimittaṃ na pratīyate ||</l>
      </lg>
      <lg n="5,18.95" xml:id="v5_18_95">
        <l n="ab">guṇo dravyavināśād vā vināśam upagacchati |</l>
        <l n="cd">guṇāntaropapātād vā tasmād utkṛtya nāśyate ||</l>
      </lg>
      <lg n="5,18.96" xml:id="v5_18_96">
        <l n="ab">na tāvat tad dvayaṃ mṛtyau sarvasyaivopalabhyate |</l>
        <l n="cd">avinaṣṭaśarīrasya prāṇādiś cāpagacchati ||<pb n="505"/></l>
      </lg>
      <lg n="5,18.97" xml:id="v5_18_97">
        <l n="ab">tasmān na dehadharmatvaṃ prāṇāder iti gamyate |</l>
        <l n="cd">tasmin dṛṣṭe 'py asadbhāvāt sragvilepanagandhavat ||</l>
      </lg>
      <lg n="5,18.98" xml:id="v5_18_98">
        <l n="ab">bahirvṛttitvam apy asti prāṇāder iti gamyate |</l>
        <l n="cd">parendriyaiḥ, sukhādis tu nāntaratvāt pratīyate ||</l>
      </lg>
      <lg n="5,18.99" xml:id="v5_18_99">
        <l n="ab">prahṛṣṭavadanatvādiliṅgagamyaṃ sadaiva hi |</l>
        <l n="cd">antaḥsthiter na dṛṣṭiś cet, pāṭite 'py anupagrahāt ||</l>
      </lg>
      <lg n="5,18.100" xml:id="v5_18_100">
        <l n="ab">antaḥśarīre rūpādi pāṭitasyopalabhyate |</l>
        <l n="cd">na sukhādiḥ, ago 'syāsau na manobuddhivad guṇaḥ ||</l>
      </lg>
      <lg n="5,18.101" xml:id="v5_18_101">
        <l n="ab">guṇatvād āśritatvaṃ hi sukhādeḥ syād rasādivat |</l>
        <l n="cd">ya āśritaḥ sa ātmā, <pb n="506"/>  iti bruvāṇasyaitaduttaram ||</l>
      </lg>
      <lg n="5,18.102" xml:id="v5_18_102">
        <l n="ab">puṇānāṃ paratantratvāt guṇavān anumīyate |</l>
        <l n="cd">siddhe guṇatve tat tv asmān pratyasiddhaṃ sukhādiṣu ||</l>
      </lg>
      <lg n="5,18.103" xml:id="v5_18_103">
        <l n="ab">bhedena kim upanyastā tulyanyāyecchayā smṛtiḥ |</l>
        <l n="cd">ubhayaṃ na hy adṛṣṭe 'rthe vāsanātaś ca siddhyati ||</l>
      </lg>
      <lg n="5,18.104" xml:id="v5_18_104">
        <l n="ab">upalabdhimanāśritya smṛtyaivecchopajāyate |</l>
        <l n="cd">upalabdhisamāno 'syāḥ kartā naikāntato bhavet ||</l>
      </lg>
      <lg n="5,18.105" xml:id="v5_18_105">
        <l n="ab">upalabdhyanusāreṇa smṛtyātmā punar iṣyate |</l>
        <l n="cd">samānas tena kartāsti tadarthaṃ punar ucyate ||</l>
      </lg>
      <lg n="5,18.106" xml:id="v5_18_106">
        <l n="ab">tatrāpi tu samānāyāṃ santatau vāsanā yataḥ |</l>
        <l n="cd">tasmāt saty api bhinnatve smaraṇaṃ vyavatiṣṭate ||<pb n="507"/></l>
      </lg>
      <lg n="5,18.107" xml:id="v5_18_107">
        <l n="ab">hetuṣv evaṃ parokteṣu pratiṣiddheṣu samprati |</l>
        <l n="cd">ahampratyayavijñeyaḥ svayamātmopapādyate ||</l>
      </lg>
      <lg n="5,18.108" xml:id="v5_18_108">
        <l n="ab">ahaṃ yāmīty ahaṃśabdaḥ śarīrārthaḥ prayujyate |</l>
        <l n="cd">gantṛtvāt tasya, na hy ātmā gamanaṃ pratipadyate ||</l>
      </lg>
      <lg n="5,18.109" xml:id="v5_18_109">
        <l n="ab">smaraṇapratyabhijñāne bhavetāṃ vāsanāvaśāt |</l>
        <l n="cd">anyārthaviṣaye, jñātuḥ pratyabhijñā tu durlabhā ||</l>
      </lg>
      <lg n="5,18.110" xml:id="v5_18_110">
        <l n="ab">ahaṃ vedmīty ahaṃ buddhir jñātāram adhigacchati |</l>
        <l n="cd">tatra syād jñātṛvijñānaṃ tadādhāro 'tha vā pumān ||</l>
      </lg>
      <lg n="5,18.111" xml:id="v5_18_111">
        <l n="ab">kṛtaṃ bhūtendriyāṇāṃ ca caitanyapratiṣedhanam |</l>
        <l n="cd">samastavyastasaṅghātavivekapariṇāminām ||</l>
      </lg>
      <lg n="5,18.112" xml:id="v5_18_112">
        <l n="ab">sāṅkhyādibhiḥ, <pb n="508"/>  aśuddhatvāt saṅghātāt sanniveśataḥ |</l>
        <l n="cd">mṛtavac ca śarīratvād bhūtatvād bāhyabhūtavat ||</l>
      </lg>
      <lg n="5,18.113" xml:id="v5_18_113">
        <l n="ab">cetanatve hi sarveṣāṃ na sambandhaḥ parasparam |</l>
        <l n="cd">samatvāt, ekacaitanye 'nyasyāṅgatvaṃ virudhyate ||</l>
      </lg>
      <lg n="5,18.114" xml:id="v5_18_114">
        <l n="ab">saṅghātasanniveśau ca na staḥ pārārthyavarjitau |</l>
        <l n="cd">bhoktā ca cetanaḥ kaś cid astīty atrāviruddhatā ||</l>
      </lg>
      <lg n="5,18.115" xml:id="v5_18_115">
        <l n="ab">yadi syād jñānamātraṃ ca kṣaṇikaṃ jñātṛ tatra vaḥ |</l>
        <l n="cd">na bhavet pratyabhijñānaṃ pūrvajñātari samprati ||</l>
      </lg>
      <lg n="5,18.116" xml:id="v5_18_116">
        <l n="ab">jñātavān aham evedaṃ puredānīṃ ca vedmy aham |<pb n="509"/></l>
        <l n="cd">tasya jñānakṣaṇaḥ ko nu viṣayaḥ parikalpyatām ||</l>
      </lg>
      <lg n="5,18.117" xml:id="v5_18_117">
        <l n="ab">pūrvavṛtte hi viṣaye jñātavān iti sambhavet |</l>
        <l n="cd">jānāmīti na satyaṃ syān nedānīṃ vetty asau tataḥ ||</l>
      </lg>
      <lg n="5,18.118" xml:id="v5_18_118">
        <l n="ab">yadīdānīntano grāhyo jānāmīty upapadyate |</l>
        <l n="cd">jñātavān ity ado 'satyaṃ naivājñāsīdayaṃ yataḥ ||</l>
      </lg>
      <lg n="5,18.119" xml:id="v5_18_119">
        <l n="ab">ubhayagrāhyatāṃ tu dvayam apy anṛtaṃ bhavet |</l>
        <l n="cd">na hy etau jñātavantau vā jānīto vādhunā punaḥ ||</l>
      </lg>
      <lg n="5,18.120" xml:id="v5_18_120">
        <l n="ab">santāno na ca tadgrāhyo dvairūpyasyāsambhavāt |</l>
        <l n="cd">jñātavān na hy asau pūrvam avastutvān na vādhunā ||</l>
      </lg>
      <lg n="5,18.121" xml:id="v5_18_121">
        <l n="ab">sāmānyaṃ na ca kiñ cit te jñātṛ pūrvāparakṣaṇe |</l>
        <l n="cd">sādṛśyāt pratyabhijñā cen na syād asadṛśeṣu sā ||</l>
      </lg>
      <lg n="5,18.122" xml:id="v5_18_122">
        <l n="ab">gām ahaṃ jñātavān pūrvam aśvaṃ jānāmy ahaṃ punaḥ |</l>
        <l n="cd">atha jñātṛtvasāmānyaṃ tat syād dehāntareṣv api ||</l>
      </lg>
      <lg n="5,18.123" xml:id="v5_18_123">
        <l n="ab">tatra sarveṇa vijñāte bhaved aham iti smṛtiḥ |</l>
        <l n="cd">ekasantānaje cāpi sa iti syāt kṣaṇe matiḥ ||</l>
      </lg>
      <lg n="5,18.124" xml:id="v5_18_124">
        <l n="ab">yathā dehāntarajñāne ghaṭādau vā bahiḥ sthite |<pb n="510"/></l>
        <l n="cd">jñātari pratyabhijñāṃ ca vāsanā kartum arhati ||</l>
      </lg>
      <lg n="5,18.125" xml:id="v5_18_125">
        <l n="ab">nātasmin sa iti jñānaṃ na hy asau bhrāntikāraṇam |</l>
        <l n="cd">na cāhampratyayo bhrāntir iṣṭo bādhakavarjanāt ||</l>
      </lg>
      <lg n="5,18.126" xml:id="v5_18_126">
        <l n="ab">jñātur anyaś ca viṣayas tasya na syāt svabhāvataḥ |</l>
        <l n="cd">ahaṃ pratyayavijñeyo jñātā naḥ sarvadaiva hi ||</l>
      </lg>
      <lg n="5,18.127" xml:id="v5_18_127">
        <l n="ab">guruḥ sthūlaḥ kṛśo vāham iti dehe 'pi yā matiḥ |</l>
        <l n="cd">bhrāntiḥ sā, bhedarūpaṃ hi guru me tad itīṣyate ||</l>
      </lg>
      <lg n="5,18.128" xml:id="v5_18_128">
        <l n="ab">idaṃ mamedṛśaṃ cakṣurmano me bhrāntam ity api |</l>
        <l n="cd">indriyeṣv api bhedena vyavahāraś ca dṛśyate ||</l>
      </lg>
      <lg n="5,18.129" xml:id="v5_18_129">
        <l n="ab">ajñātṛtvasya siddhatvād virodhād bhedavaty api |</l>
        <l n="cd">pratyāsattinimittas tu syād abhedamatir bhramaḥ ||<pb n="511"/></l>
      </lg>
      <lg n="5,18.130" xml:id="v5_18_130">
        <l n="ab">mamātmeti matibhedavyapadeśena yātmanaḥ |</l>
        <l n="cd">tatrāvasthātmanā bhedaṃ jñānasyāśritya kalpanā ||</l>
      </lg>
      <lg n="5,18.131" xml:id="v5_18_131">
        <l n="ab">mametyetasya mukhyārtho nātmano 'nyaḥ pratīyate |</l>
        <l n="cd">tenāsau bhedahetuḥ syād, bhedaś ca jñānahetukaḥ ||</l>
      </lg>
      <lg n="5,18.132" xml:id="v5_18_132">
        <l n="ab">ye cehājñātanānātvās teṣāṃ deheṣv ahaṃ matiḥ |</l>
        <l n="cd">tatrāpy ātmābhimānenety ahambuddhir dhruvātmani ||</l>
      </lg>
      <lg n="5,18.133" xml:id="v5_18_133">
        <l n="ab">ye tu vijñātanānātvās te deheṣv anahaṃkṛtāḥ |</l>
        <l n="cd">jānāmy aham itīdaṃ tu jñānaṃ naiva nivarttate ||<pb n="512"/></l>
      </lg>
      <lg n="5,18.134" xml:id="v5_18_134">
        <l n="ab">tannivṛttau na teṣāṃ syād dhyānaṃ śiṣyopadeśane |</l>
        <l n="cd">pravṛttir dṛśyate sā ca, tenātmā taiḥ pratīyate ||</l>
      </lg>
      <lg n="5,18.135" xml:id="v5_18_135">
        <l n="ab">śāstrādavardhavijñāte yady ahaṃ jñātavān iti |</l>
        <l n="cd">nāvagacchet tataḥ sarvaḥ pravartetāditaḥ punaḥ ||</l>
      </lg>
      <lg n="5,18.136" xml:id="v5_18_136">
        <l n="ab">tenāsmāt pratyabhijñānāt sarvalokāvadhāritāt |</l>
        <l n="cd">nairātmyavādabādhaḥ syāt, ete ca pratihetavaḥ ||</l>
      </lg>
      <lg n="5,18.137" xml:id="v5_18_137">
        <l n="ab">hyastanāhammatigrāhyo jñātādyāpy anuvarttate |</l>
        <l n="cd">ahaṃpratyayagamyatvād idānīntaboddhṛvat ||</l>
      </lg>
      <lg n="5,18.138" xml:id="v5_18_138">
        <l n="ab">eṣa vā hyo bhavej jñātā jñātṛtvāt tat eva vā |</l>
        <l n="cd">hyastanajñātṛvat, teṣāṃ pratyayānāṃ ca sādhyatā ||</l>
      </lg>
      <lg n="5,18.139" xml:id="v5_18_139">
        <l n="ab">ekasantānasambandhijñātrahampratyayatvataḥ |</l>
        <l n="cd">hyastanādyatanāḥ save tulyārthaś caikabuddhivat ||</l>
      </lg>
      <lg n="5,18.140" xml:id="v5_18_140">
        <l n="ab">vedādevātmanāstitvaṃ yo nāma pratipadyate |</l>
        <l n="cd">virodhaṃ vātmanā brūyāt taṃ prati brāhmaṇābhidhā ||<pb n="513"/></l>
      </lg>
      <lg n="5,18.141" xml:id="v5_18_141">
        <l n="ab">anyathānupapatteś ca vidhinātmanyapekṣite |</l>
        <l n="cd">astitvadyotanād etair arthākṣiptasamarthanam ||</l>
      </lg>
      <lg n="5,18.142" xml:id="v5_18_142">
        <l n="ab">śāntāyāṃ vācyaśaktāyām ātmā kena prakāśyate |</l>
        <l n="cd">ātmanaiva prakāśyo 'yam ātmā jyotir itīritam ||</l>
      </lg>
      <lg n="5,18.143" xml:id="v5_18_143">
        <l n="ab">agrāhya iti sāmānyāt sarveṇeti pratīyate |</l>
        <l n="cd">ātmajyotiṣṭvavacanāt parair ity avatiṣṭhate ||</l>
      </lg>
      <lg n="5,18.144" xml:id="v5_18_144">
        <l n="ab">arthād evārthabuddhir yā sā śuddhaivopamocyate |</l>
        <l n="cd">sādṛśyabodhanaṃ śabdair upamānāgamau punaḥ ||<pb n="514"/></l>
      </lg>
      <lg n="5,18.145" xml:id="v5_18_145">
        <l n="ab">ātmajñānāvinābhūtadṛṣṭaceṣṭānirūpaṇāt |</l>
        <l n="cd">pareṣām ātmavijñānam anumānād udāhṛtam ||</l>
      </lg>
      <lg n="5,18.146" xml:id="v5_18_146">
        <l n="ab">sadasannāśyanāśātmaparikīrtanam ūḍhayā |</l>
        <l n="cd">coditaḥ pūrvapakṣo 'yam iti siddhāntam abravīt ||</l>
      </lg>
      <lg n="5,18.147" xml:id="v5_18_147">
        <l n="ab">avināśī svarūpeṇa puruṣo yā tu nāśitā |</l>
        <l n="cd">mātrāṇāṃ sā 'dhikārāṇām, bhūtādīnām asaṃjñitā ||<pb n="515"/></l>
      </lg>
      <lg n="5,18.148" xml:id="v5_18_148">
        <l n="ab">ity āha nāsti kyanirākariṣṇur ātmāstitāṃ bhāṣyakṛdatra yuktyā |</l>
        <l n="cd">dṛḍhatvam etadviṣayaś ca bodhaḥ prayāti vedāntaniṣevaṇena ||</l>
      </lg>
    </div>
    <div n="6 śabdanityatādhikaraṇa SNA">
      <lg n="6.1" xml:id="v6_1">
        <l n="ab">yady anityatvapakṣe 'pi śabdād artho 'vagamyate |</l>
        <l n="cd">anādir vyavahāraś ca nityatvaṃ kiṃ nu sādhyate ||</l>
      </lg>
      <lg n="6.2" xml:id="v6_2">
        <l n="ab">satyam icchanti te 'py evaṃ nyāyas tatra parīkṣyate |</l>
        <l n="cd">na parābhyupagatyaiva prāmāṇyam avatiṣṭhate ||</l>
      </lg>
      <lg n="6.3" xml:id="v6_3">
        <l n="ab">yadā hi kṣaṇikaḥ śabdo na śakto 'rthāvadhāraṇe |</l>
        <l n="cd">yuktyāvadhāryate tatra nirmalā vedadhīr bhavet ||<pb n="516"/></l>
      </lg>
      <lg n="6.4" xml:id="v6_4">
        <l n="ab">nirmūlair api vijñānair dṛṣṭārtheṣu bhaved gatiḥ |</l>
        <l n="cd">śrutimātrāśrayatvāt tu dharmo dauḥsthityam āśritaḥ ||</l>
      </lg>
      <lg n="6.5" xml:id="v6_5">
        <l n="ab">anādivyavahāratvam ādimad vastusaṃśrayam |</l>
        <l n="cd">pratyākhyeyam, ghaṭatvādijātau vyaktibhramo hi saḥ ||</l>
      </lg>
      <lg n="6.6" xml:id="v6_6">
        <l n="ab">sthite kūṭasthanityatve vyavahārasya nityatā |</l>
        <l n="cd">kūṭasthena vinaitena na tasyālambanaṃ bhavet ||</l>
      </lg>
      <lg n="6.7" xml:id="v6_7">
        <l n="ab">prasiddhatvād ṛte sarvo vyavahāro hi neṣyate |</l>
        <l n="cd">tasmād vedapramāṇārthaṃ nityatvam iha sādhyate ||</l>
      </lg>
      <lg n="6.8" xml:id="v6_8">
        <l n="ab">parasparāvinābhāvād anityakṛtakatvayoḥ |</l>
        <l n="cd">kāraṇaṃ dvayasiddhyarthaṃ kiñ cit kasya cid ucyate ||<pb n="517"/></l>
      </lg>
      <lg n="6.9" xml:id="v6_9">
        <l n="ab">nānādeśāvagamyatvād yugapat tulyabuddhibhiḥ |</l>
        <l n="cd">asmābhiḥ, kṛtakaḥ śabdo bhaved akṣaralekhyavat ||</l>
      </lg>
      <lg n="6.10" xml:id="v6_10">
        <l n="ab">yaugapadyopalambhād vā bhedo bhedāc ca kāryatā |</l>
        <l n="cd">avibhutve hi yugapannaiko nānāvagamyate ||</l>
      </lg>
      <lg n="6.11" xml:id="v6_11">
        <l n="ab">kārtyena cāvagamyatvād ekadeśe ghaṭādivat |</l>
        <l n="cd">śabdasyāvibhūtā, tasmād anyatāsya mukhāntare ||</l>
      </lg>
      <lg n="6.12" xml:id="v6_12">
        <l n="ab">ekaḥ sann ekadeśastho yadaikena prayujyate |</l>
        <l n="cd">tadā vaktrantare na syād ekavaktṛmukhādivat ||<pb n="518"/></l>
      </lg>
      <lg n="6.13" xml:id="v6_13">
        <l n="ab">kāryatve syāt kriyābhedāt phalabhedaḥ pratikriyam |</l>
        <l n="cd">tenaikabuddhiḥ sādṛśyāt sphuṭe 'nyatve 'vakalpate ||</l>
      </lg>
      <lg n="6.14" xml:id="v6_14">
        <l n="ab">nityatve tv ekabuddheḥ syān na kiñ cid bhrāntikāraṇam |</l>
        <l n="cd">kāmaṃ deśā iti nyāyāt tac caikatvaṃ viruddhyate ||</l>
      </lg>
      <lg n="6.15" xml:id="v6_15">
        <l n="ab">na ca vyañjakabhedena deśabhedopalambhanam |</l>
        <l n="cd">pradīpair bhinnadeśasthair na bhinno vyajyate ghaṭaḥ ||</l>
      </lg>
      <lg n="6.16" xml:id="v6_16">
        <l n="ab">vyomānavayavaṃ caiṣāṃ dhvanīnām āśrayo matam |<pb n="519"/></l>
        <l n="cd">savyaṅgyānām ataḥ sarvair vyaktir ekatra te bhavet ||</l>
      </lg>
      <lg n="6.17" xml:id="v6_17">
        <l n="ab">vastvantaravikāryatvāt smṛtisādṛśyasādhitāt |</l>
        <l n="cd">ikārāder anityatvaṃ dadhikṣīraguḍādivat ||</l>
      </lg>
      <lg n="6.18" xml:id="v6_18">
        <l n="ab">hetuvṛddhyanusāritvāt kāryatāsya ghaṭādivat |</l>
        <l n="cd">na hi dīpasahasre 'pi vyañjake varddhate ghaṭaḥ ||</l>
      </lg>
      <lg n="6.19" xml:id="v6_19">
        <l n="ab">anaikāntikatā tāvaddhetūnām iha kathyate |</l>
        <l n="cd">prayatnānantarā dṛṣṭir nitye 'pi na viruddhyate ||</l>
      </lg>
      <lg n="6.20" xml:id="v6_20">
        <l n="ab">tasmāt tatraiva dṛṣṭatvād anyatrādṛṣṭakalpanā |<pb n="520"/></l>
        <l n="cd">prāgūrdhvānupalabdho ced dhetutvena vivakṣite ||</l>
      </lg>
      <lg n="6.21" xml:id="v6_21">
        <l n="ab">jātyaulūkyasya, sāṃkhyasya caitanyenātmavartinā |</l>
        <l n="cd">śākyasyāpi tv anaikāntaḥ kṣaṇikavyatirekibhiḥ ||</l>
      </lg>
      <lg n="6.22" xml:id="v6_22">
        <l n="ab">pratisaṃkhyāpratisaṃkhyānirodhavyom abhistribhiḥ |</l>
        <l n="cd">buddhipūrvaṃ vināśe hi pratisaṃkhyānirodhadhīḥ ||</l>
      </lg>
      <lg n="6.23" xml:id="v6_23">
        <l n="ab">abuddhipūrvakas teṣāṃ nirodho 'pratisaṃkhyayā |</l>
        <l n="cd">tau ca dvāv apy anāśitvād iṣṭāvakṛtakāv api ||</l>
      </lg>
      <lg n="6.24" xml:id="v6_24">
        <l n="ab">āhuḥ svabhāvasiddhaṃ hi te vināśam ahetukam |</l>
        <l n="cd">hetur yasya vināśo 'pi tasya dṛṣṭo 'ṅkurādivat ||</l>
      </lg>
      <lg n="6.25" xml:id="v6_25">
        <l n="ab">vināśasya vināśas tu nāsti tasmād akṛtrimaḥ |<pb n="521"/></l>
        <l n="cd">bhavati hy agnisambandhāt kāṣṭād aṅgārasantatiḥ ||</l>
      </lg>
      <lg n="6.26" xml:id="v6_26">
        <l n="ab">mudgarādihatāc cāpi kapālaṃ jāyatte ghaṭāt |</l>
        <l n="cd">svābhāviko vināśas tu jātamātrapratiṣṭitaḥ ||</l>
      </lg>
      <lg n="6.27" xml:id="v6_27">
        <l n="ab">sūkṣmaḥ sadṛśasantānadṛtter anupalakṣitaḥ |</l>
        <l n="cd">yadā vilakṣaṇo hetuḥ patet sadṛśasantatau ||</l>
      </lg>
      <lg n="6.28" xml:id="v6_28">
        <l n="ab">vilakṣaṇena kāryeṇa sthūlo 'bhivyajyate tadā |</l>
        <l n="cd">tenāsadṛśasantāno hetoḥ sañjāyate yataḥ ||</l>
      </lg>
      <lg n="6.29" xml:id="v6_29">
        <l n="ab">tenaivākriyamāṇo 'pi nāśo 'bhivyajyate sphūṭaḥ |</l>
        <l n="cd">sa mudgaraprahārādiprayatnānantarīyakaḥ ||</l>
      </lg>
      <lg n="6.30" xml:id="v6_30">
        <l n="ab">yasmād akṛtako dṛṣṭo, hetuḥ syād vyabhicāryataḥ |</l>
        <l n="cd">ākāśam api nityaṃ sad yadā bhūmijalāvṛtam ||</l>
      </lg>
      <lg n="6.31" xml:id="v6_31">
        <l n="ab">vyajyate tadapohena svananotsecanādibhiḥ |</l>
        <l n="cd">prayatnānantaraṃ jñānaṃ tadā tatrāpi dṛśyate ||</l>
      </lg>
      <lg n="6.32" xml:id="v6_32">
        <l n="ab">tenānaikāntiko hetur yaduktaṃ tatra darśanāt |</l>
        <l n="cd">atha sthagitam apy etad asty evety anumīyate ||<pb n="522"/></l>
      </lg>
      <lg n="6.33" xml:id="v6_33">
        <l n="ab">tirohitānabhivyakteḥ śabdabuddhiprabandhavat |</l>
        <l n="cd">śabdasyaivānavasthānād iti hetuṃ vaded yadi ||</l>
      </lg>
      <lg n="6.34" xml:id="v6_34">
        <l n="ab">asthānād ity ayaṃ hetus tadānaikāntiko bhavet |</l>
        <l n="cd">ākāśadhīprabandho hi tadā tasmin na tiṣṭati ||</l>
      </lg>
      <lg n="6.35" xml:id="v6_35">
        <l n="ab">tirohitānabhivyakteḥ śabdabuddhiprabandhavat |</l>
        <l n="cd">śabdasyaivānavasthanād iti hetuṃ vaded yadi ||</l>
      </lg>
      <lg n="6.36" xml:id="v6_36">
        <l n="ab">asiddha eva vaktavyas tato 'bhivyaktivādinā |</l>
        <l n="cd">tadvyāpārakṛtatve 'pi vyaṅgyair mūlodakādibhiḥ ||<pb n="523"/></l>
      </lg>
      <lg n="6.37" xml:id="v6_37">
        <l n="ab">kutakatve 'pi teṣāṃ hi notpattiḥ khananādinā |</l>
        <l n="cd">na cāccāraṇato 'nyāsti śabdasyotpādikā kriyā ||</l>
      </lg>
      <lg n="6.38" xml:id="v6_38">
        <l n="ab">nibandharyasatīty evaṃ viśiṣṭe 'pi, tathaiva naḥ |</l>
        <l n="cd">abandhāḥ syur yaditeṣām abodho hetvabhāvataḥ ||</l>
      </lg>
      <lg n="6.39" xml:id="v6_39">
        <l n="ab">vyañjakābhāvataḥ śabde 'py abodho badhirādivat |</l>
        <l n="cd">tasyaiva vā nibandhṛtve bhaved dhetor asiddhatā ||</l>
      </lg>
      <lg n="6.40" xml:id="v6_40">
        <l n="ab">atha pūrvāparāsattvaṃ hitus tatrāpy asiddhatā |</l>
        <l n="cd">sann eva sādhānābhāvāc chabdo naivopalabhyate ||</l>
      </lg>
      <lg n="6.41" xml:id="v6_41">
        <l n="ab">kṣaṇikaṃ sādhanaṃ cāsya buddhir apy anuvartate |</l>
        <l n="cd">meghāndhakāraśarvaryā vidyujjanitadṛṣṭivat ||<pb n="524"/></l>
      </lg>
      <lg n="6.42" xml:id="v6_42">
        <l n="ab">yathā ghaṭāder dīpādir abhivyañjaka iṣyate |</l>
        <l n="cd">cakṣuṣo'nugrahād evaṃ dhvaniḥ syāc chrītrasaṃskṛteḥ ||</l>
      </lg>
      <lg n="6.43" xml:id="v6_43">
        <l n="ab">na ca paryanuyogo 'tra kenākāreṇa saṃskṛtiḥ |</l>
        <l n="cd">utpattāv api tulyatvāc chaktis tatrāpy atīndriyā ||<pb n="525"/></l>
      </lg>
      <lg n="6.44" xml:id="v6_44">
        <l n="ab">nityaṃ kāryānumeyā ca śaktiḥ kim anuyujyate |</l>
        <l n="cd">tadbhāvabhāvitāmātraṃ pramāṇaṃ tatra gamyate ||</l>
      </lg>
      <lg n="6.45" xml:id="v6_45">
        <l n="ab">ato 'tīndriyayaivete śaktyā śaktim atīndriyām |</l>
        <l n="cd">indriyasyādadhānāḥ syuḥ śabdābhivyaktihetavaḥ ||</l>
      </lg>
      <lg n="6.46" xml:id="v6_46">
        <l n="ab">vyañjako nānyajātiś cet, śrotraṃ śabdasya te katham |</l>
        <l n="cd">pārthivānāṃ ghaṭādīnāṃ pradopādiś ca taijasaḥ ||</l>
      </lg>
      <lg n="6.47" xml:id="v6_47">
        <l n="ab">ātmādisamprayoge ca kāryaiḥ syāt tulyajātitā |</l>
        <l n="cd">jātir yā kā cid iṣṭā cet sā no 'trāpi bhaviṣyati ||</l>
      </lg>
      <lg n="6.48" xml:id="v6_48">
        <l n="ab">upalabdhinimittāc ca nānyad vyañjakam ucyate |</l>
        <l n="cd">tasmād yathopalabdhatvāt sa jātivyañjako bhavet ||</l>
      </lg>
      <lg n="6.49" xml:id="v6_49">
        <l n="ab">tathā tadavinābhāvād vijātīyo bhaviṣyati |<pb n="526"/></l>
        <l n="cd">vāyavīyānabhijñatvāt tālvādisthābhimānataḥ ||</l>
      </lg>
      <lg n="6.50" xml:id="v6_50">
        <l n="ab">anabhivyañjakatvārtham āhoparatayor api |</l>
        <l n="cd">vāyavīradhiyaivoktaṃ na nūnam iti cottaram ||</l>
      </lg>
      <lg n="6.51" xml:id="v6_51">
        <l n="ab">abhighātavacas taḥ prāgevaṃ gūḍhadhiyāvubhau |</l>
        <l n="cd">yadi śabdam itīhāpi tredhābhivyaktisambhavaḥ ||</l>
      </lg>
      <lg n="6.52" xml:id="v6_52">
        <l n="ab">sā hi syāc chabdasaṃskārādindriyasyobhayasya vā |</l>
        <l n="cd">tatra sarvaiḥ pratīyeta śabdaḥ saṃskriyate yadi ||</l>
      </lg>
      <lg n="6.53" xml:id="v6_53">
        <l n="ab">nirbhāgasya vibhor na syād ekadeśe hi saṃskriyā |</l>
        <l n="cd">na cāsyādhārabhedena saṃskāraniyamo bhavet ||</l>
      </lg>
      <lg n="6.54" xml:id="v6_54">
        <l n="ab">yataḥ śabdo nirādhāro vyomātmādivad eva ca |</l>
        <l n="cd">athāpy ākāśam ādhāras tatrānavayave 'sati ||</l>
      </lg>
      <lg n="6.55" xml:id="v6_55">
        <l n="ab">na syāt pradeśasaṃskāraḥ, <pb n="527"/>  kṛtsnaśabdamater api |</l>
        <l n="cd">na hi sāmastyarūpeṇa yāvad vyoma vyavasthitaḥ ||</l>
      </lg>
      <lg n="6.56" xml:id="v6_56">
        <l n="ab">śaktyate sakalo boddhum ekadeśena saṃskṛtaḥ |</l>
        <l n="cd">ākāśaśrotrapakṣe ca vibhutvāt prāptitulyatā ||</l>
      </lg>
      <lg n="6.57" xml:id="v6_57">
        <l n="ab">dūrabhāve 'pi śabdānām iti jñānaṃ prasajyate |</l>
        <l n="cd">śrotrasya caivam ekatvaṃ sarvaprāṇabhṛtāṃ bhavet ||</l>
      </lg>
      <lg n="6.58" xml:id="v6_58">
        <l n="ab">tenaikaśrutivelāyāṃ śṛṇuyuḥ sarva eva te |</l>
        <l n="cd">tasyānavayavatvāc ca na dharmādharmasaṃskṛtaḥ ||</l>
      </lg>
      <lg n="6.59" xml:id="v6_59">
        <l n="ab">nabhodeśo bhavec chrotraṃ vyavasthādvayasiddhayate |</l>
        <l n="cd">vaiśeṣikādisiddhānteṣv evaṃ tāvat prasajyate ||</l>
      </lg>
      <lg n="6.60" xml:id="v6_60">
        <l n="ab">kāpile 'pi vibhutvena śrotrāder iyam eva dik |</l>
        <l n="cd">sakṛc ca saṃskṛtaṃ śrotraṃ sarvaśabdān prabodhayet ||</l>
      </lg>
      <lg n="6.61" xml:id="v6_61">
        <l n="ab">ghaṭāyonmīlitaṃ cakṣuḥ paṭaṃ na hi na budhyate |<pb n="528"/></l>
        <l n="cd">etad eva prasaṅktavyaṃ viṣayasyāpi saṃskṛtau ||</l>
      </lg>
      <lg n="6.62" xml:id="v6_62">
        <l n="ab">samānadeśavartitvāt saṃskāro 'py aviśeṣataḥ |</l>
        <l n="cd">sthiravāyvapanītyā ca saṃskāro 'sya bhavan bhavet ||</l>
      </lg>
      <lg n="6.63" xml:id="v6_63">
        <l n="ab">dṛṣṭaṃ vāvaraṇāpāye taddeśānyopalambhanam |</l>
        <l n="cd">saṃskṛtāsaṃskṛtatve ca śabdaikatve na siddhyataḥ ||</l>
      </lg>
      <lg n="6.64" xml:id="v6_64">
        <l n="ab">ekāvasthābhyupeto vā sarvair jñāyeta vā na vā |</l>
        <l n="cd">pratyekābhihitā doṣāḥ syur dvayor api saṃskṛtau ||</l>
      </lg>
      <lg n="6.65" xml:id="v6_65">
        <l n="ab">tena prādeśikaṃ jñānaṃ na kṛtatvād vinā bhaved |</l>
        <l n="cd">uttaraṃ śrotrasaṃskārād bhāṣyakāreṇa varṇitam ||</l>
      </lg>
      <lg n="6.66" xml:id="v6_66">
        <l n="ab">tadbhedāt śrutibhedaś ca pratiśrotṛ vyavasthitaḥ |</l>
        <l n="cd">nāvaśyaṃ śrotram ākāśam asmābhiś cābhyupeyate ||</l>
      </lg>
      <lg n="6.67" xml:id="v6_67">
        <l n="ab">na cānavayavaṃ vyoma jainasāṃkhyaniṣedhataḥ |<pb n="529"/></l>
        <l n="cd">tenākāśaikadeśo vā yad vā vastvantaraṃ bhavet ||</l>
      </lg>
      <lg n="6.68" xml:id="v6_68">
        <l n="ab">kāryārthāpattigamyaṃ naḥ śrotraṃ pratinaraṃ sthiram |</l>
        <l n="cd">yady api vyāpi caikaṃ ca tathāpi dhvanisaṃskṛtiḥ ||</l>
      </lg>
      <lg n="6.69" xml:id="v6_69">
        <l n="ab">adhiṣṭhāneṣu sā yasya tacchabdaṃ pratipatsyate |</l>
        <l n="cd">athāpīndriyasaṃskāraḥ so 'py adhiṣṭhānadeśataḥ ||</l>
      </lg>
      <lg n="6.70" xml:id="v6_70">
        <l n="ab">śabdaṃ na śroṣyati śrotraṃ tenāsaṃskṛtaśaṣkuli |</l>
        <l n="cd">aprāptakarṇadeśatvād dhvaner na śrotrasaṃskriyā ||</l>
      </lg>
      <lg n="6.71" xml:id="v6_71">
        <l n="ab">ato 'dhiṣṭhānabhedena saṃskāraniyamasthitiḥ |</l>
        <l n="cd">nanv ekasminn adhiṣṭhāne labdhasaṃskāram indriyam ||</l>
      </lg>
      <lg n="6.72" xml:id="v6_72">
        <l n="ab">bodhakaṃ sarvadeheṣu syād ekendriyavādinaḥ |</l>
        <l n="cd">puṃsā dehapradeśeṣu vijñānotpattir iṣyate ||</l>
      </lg>
      <lg n="6.73" xml:id="v6_73">
        <l n="ab">tena pradhānavaideśyād viguṇā sā tu saṃskṛtiḥ |<pb n="530"/></l>
        <l n="cd">niṣpradeśo 'pi cātmā naḥ kārtsnyena ca vidann api ||</l>
      </lg>
      <lg n="6.74" xml:id="v6_74">
        <l n="ab">śarīra eva gṛhṇātīty evam ukte na dṛṣyati |</l>
        <l n="cd">ekatve 'pi yathākāśaṃ dravyaiḥ sāvayavaiḥ pṛthak ||</l>
      </lg>
      <lg n="6.75" xml:id="v6_75">
        <l n="ab">saṃsargabhedaṃ labhate saṃskārāsaṃskṛto tathā |</l>
        <l n="cd">vyomno 'navayavavyāptisadbhāve 'pi bhuviṣṭhitān ||</l>
      </lg>
      <lg n="6.76" xml:id="v6_76">
        <l n="ab">dvyāśrayatvaṃ na saṃsargo ghaṭādīnanurudhyate |</l>
        <l n="cd">bādhiryādivyavasthānam anenaiva ca hetunā ||</l>
      </lg>
      <lg n="6.77" xml:id="v6_77">
        <l n="ab">tadevābhogyam anyasya dharmādharmavaśīkṛtam |</l>
        <l n="cd">yathā tatra vasann eva svāmitvād avaropitaḥ ||</l>
      </lg>
      <lg n="6.78" xml:id="v6_78">
        <l n="ab">na bhogaṃ labhate tadvadbadhiro 'nyatra śṛṇvati |<pb n="531"/></l>
        <l n="cd">śrotraśabdāśrayāṇāṃ ca na nāmāvayavāḥ svayam ||</l>
      </lg>
      <lg n="6.79" xml:id="v6_79">
        <l n="ab">na caikadeśavṛttitvaṃ tathāpy etan na duṣyati |</l>
        <l n="cd">vyañjakānāṃ hi vāyūnāṃ bhinnāvayavadeśatā ||</l>
      </lg>
      <lg n="6.80" xml:id="v6_80">
        <l n="ab">jātibhedaś ca tenaiva saṃskāro vyavatiṣṭhate |</l>
        <l n="cd">anyārthaṃ prerito vāyur yathā'nyaṃ na karotivaḥ ||</l>
      </lg>
      <lg n="6.81" xml:id="v6_81">
        <l n="ab">tathānyavarṇaṃ saṃskāraśakto nānyaṃ kariṣyati |</l>
        <l n="cd">anyais tālvādisaṃyogair varṇo nānyo yathaiva te ||</l>
      </lg>
      <lg n="6.82" xml:id="v6_82">
        <l n="ab">tathā dhvanyantarākṣepo na dhvanyantarasāribhiḥ |</l>
        <l n="cd">tasmād utpattyabhivyaktyoḥ kāryārthāpattitaḥ samaḥ ||</l>
      </lg>
      <lg n="6.83" xml:id="v6_83">
        <l n="ab">sāmarthyabhedaḥ sarvatra, <pb n="532"/>  syāt prayatnavivakṣayoḥ |</l>
        <l n="cd">viṣayasyāpi saṃskāre tenaikasyaiva saṃskṛtiḥ ||</l>
      </lg>
      <lg n="6.84" xml:id="v6_84">
        <l n="ab">naraiḥ sāmarthyabhedāc ca na sarvair avagamyate |</l>
        <l n="cd">yathaivotpadyamāno 'yaṃ na sarvair avagamyate ||</l>
      </lg>
      <lg n="6.85" xml:id="v6_85">
        <l n="ab">digdeśādivibhāgena sarvān prati bhavann api |</l>
        <l n="cd">tathaiva yatsamīpasthair nādaiḥ syād yasya saṃskṛtiḥ ||</l>
      </lg>
      <lg n="6.86" xml:id="v6_86">
        <l n="ab">tair eva śrūyate śabdo na dūrasthaiḥ kathañ cana |</l>
        <l n="cd">dvayasaṃskārapakṣe tu mṛṣā doṣadvaye vacaḥ ||</l>
      </lg>
      <lg n="6.87" xml:id="v6_87">
        <l n="ab">yenānyataravaikalyāt sarvaiḥ sarvo na gṛhyate |</l>
        <l n="cd">sarvalokaprasiddhāṃ ca vivakṣānusṛtāṃ śrutim ||</l>
      </lg>
      <lg n="6.88" xml:id="v6_88">
        <l n="ab">anugacchadibhir ekāntāt kāryo mārgaḥ parokṣakaiḥ |<pb n="533"/></l>
        <l n="cd">tatra ye tāvad icchanti prāksaṃyogavibhāgataḥ ||</l>
      </lg>
      <lg n="6.89" xml:id="v6_89">
        <l n="ab">śabda utpadyate tasmād anyas tatsadṛśaḥ punaḥ |</l>
        <l n="cd">tadanantaradeśe 'nyas tādṛganyas tataḥ paraḥ ||</l>
      </lg>
      <lg n="6.90" xml:id="v6_90">
        <l n="ab">vīcītaraṅgavṛttyaivam antyaḥ śrotreṇa gṛhyate |</l>
        <l n="cd">adṛṣṭakalpanā tasmin pakṣe bahvī prasajyate ||</l>
      </lg>
      <lg n="6.91" xml:id="v6_91">
        <l n="ab">śabdabhede na tāvan naḥ prajñābhedaḥ pravarttate |</l>
        <l n="cd">ārambhakatvaṃ śabdasya niṣkriyasyāpramāṇakam ||</l>
      </lg>
      <lg n="6.92" xml:id="v6_92">
        <l n="ab">deśāntaragataṃ kārya nāmūrtasyābhighnataḥ |</l>
        <l n="cd">deśeyattānimittaṃ ca nārambhaniyamaṃ prati ||</l>
      </lg>
      <lg n="6.93" xml:id="v6_93">
        <l n="ab">na ca diṅniyame hetur anuvātagates tathā |</l>
        <l n="cd">sadṛśaṃ vā sajātiṃ vā karotīti ca duṣkaram ||</l>
      </lg>
      <lg n="6.94" xml:id="v6_94">
        <l n="ab">ārambhasarvadikkatve na ca hetuḥ pratīyate |<pb n="534"/></l>
        <l n="cd">niranvayair vinaśyadbhir na cātyantāsatāṃ kriyā ||</l>
      </lg>
      <lg n="6.95" xml:id="v6_95">
        <l n="ab">jñānasantānavaccaiṣāṃ santāno nāvakalpate |</l>
        <l n="cd">vegavatsakriyatvābhyāṃ taraṅgāṇāṃ tu yujyate ||</l>
      </lg>
      <lg n="6.96" xml:id="v6_96">
        <l n="ab">kāryadeśāntarārambho yāvadvegaṃ ca tatkriyā |</l>
        <l n="cd">ārambhapratibandho 'sya na ca kuḍyādibhibhaṃvet ||</l>
      </lg>
      <lg n="6.97" xml:id="v6_97">
        <l n="ab">na hy asūrttasya sadbhāvo sūrtamadhye vihanyate |</l>
        <l n="cd">na ca kuḍyādibhir vyoma nāśyate sāryate 'pi vā ||</l>
      </lg>
      <lg n="6.98" xml:id="v6_98">
        <l n="ab">na tirodhīyate tasmāt kuḍyamadhye 'pi tad dhruvam |</l>
        <l n="cd">ākāśaṃ tatra na syāc cet kuḍyasthānaṃ virudhyate ||</l>
      </lg>
      <lg n="6.99" xml:id="v6_99">
        <l n="ab">tan madhyāvayavānāṃ ca, na hi tiṣṭhati te ghane |</l>
        <l n="cd">athāvṛtyātmakadravyasaṃyogarahitaṃ nabhaḥ ||</l>
      </lg>
      <lg n="6.100" xml:id="v6_100">
        <l n="ab">śabdotpādaṃ bibhartīti tatra nyāyo na kaś cana |<pb n="535"/></l>
        <l n="cd">anyathāpy upapannatvāt nārthāpattyaitad iṣyate ||</l>
      </lg>
      <lg n="6.101" xml:id="v6_101">
        <l n="ab">na pramāṇāntaraṃ ceyaṃ pramāṇadvayavādinām |</l>
        <l n="cd">sambandhānupalabdheś ca nānumānena kalpanā ||</l>
      </lg>
      <lg n="6.102" xml:id="v6_102">
        <l n="ab">brūyāt sāmānyadṛṣṭaṃ ced, bhaved dhetor viruddhatā |</l>
        <l n="cd">sajātīyakaraḥ śabdo guṇatvāc cendriyādivat ||</l>
      </lg>
      <lg n="6.103" xml:id="v6_103">
        <l n="ab">aśabdārambhakas tadvat syād adeśāntare tathā |</l>
        <l n="cd">yatra hy avayavā deśe paṭādīnāṃ vyavasthitāḥ ||</l>
      </lg>
      <lg n="6.104" xml:id="v6_104">
        <l n="ab">tatraiva tadguṇāḥ sarve tadārabdho 'vayavy api |</l>
        <l n="cd">tadguṇāś cāpi taddeśās tenaiṣām ekadeśatā ||</l>
      </lg>
      <lg n="6.105" xml:id="v6_105">
        <l n="ab">tadvadādyā pṛthagdeśāḥ śabdāḥ sarve bhavanti hi |</l>
        <l n="cd">śabdaṃ nārabhate śabdaḥ śabdatvād antyaśabdavat ||</l>
      </lg>
      <lg n="6.106" xml:id="v6_106">
        <l n="ab">evaṃ vibhāgasaṃyogau tadbhāvād antyayogavat |</l>
        <l n="cd">jainakāpilanirdiṣṭaṃ śabdaśrotrādisarpaṇam ||</l>
      </lg>
      <lg n="6.107" xml:id="v6_107">
        <l n="ab">sādhīyo 'smāt, <pb n="536"/>  tad apy atra yuktyā naivāvatiṣṭhate |</l>
        <l n="cd">śabdasyāgamanaṃ tāvad adṛṣṭaṃ parikalpitam ||</l>
      </lg>
      <lg n="6.108" xml:id="v6_108">
        <l n="ab">mūrtisparśādimattvaṃ ca teṣām abhibhavaḥ satām |</l>
        <l n="cd">tvagagrāhyatvam anye ca bhāgāḥ sūkṣmāḥ prakīrtitāḥ ||</l>
      </lg>
      <lg n="6.109" xml:id="v6_109">
        <l n="ab">teṣām adṛśyamānānāṃ kathaṃ ca racanākramaḥ |</l>
        <l n="cd">kīdṛśād racanābhedād varṇabhedaś ca jāyate ||</l>
      </lg>
      <lg n="6.110" xml:id="v6_110">
        <l n="ab">dravatvena vinā caiṣāṃ saṃśleṣaḥ kathyate katham |</l>
        <l n="cd">āgacchatāṃ ca viśleṣo na bhaved vāyunā katham ||</l>
      </lg>
      <lg n="6.111" xml:id="v6_111">
        <l n="ab">laghavo 'vayavā hy ete nibaddhā na ca kena cit |</l>
        <l n="cd">vṛkṣādyabhihatānāṃ ca viśleṣo loṣṭavad bhavet ||</l>
      </lg>
      <lg n="6.112" xml:id="v6_112">
        <l n="ab">ekaśrotrapraveśe ca nānyeṣāṃ syāt punaḥ śrutiḥ |</l>
        <l n="cd">na cāvāntaravarṇānāṃ nānātvasyāsti kāraṇam ||</l>
      </lg>
      <lg n="6.113" xml:id="v6_113">
        <l n="ab">na caikasyaiva sarvāsu gamanaṃ dikṣu yujyate |<pb n="537"/></l>
        <l n="cd">śrotrāgamanapakṣe ca, tan na, vṛttiś ca gacchati ||</l>
      </lg>
      <lg n="6.114" xml:id="v6_114">
        <l n="ab">tadadṛṣṭadvayaṃ tasya, dūrasthena ca vikriyā |</l>
        <l n="cd">prāptiḥ sarvagatatvāc cet, tulyā dūragateṣv api ||</l>
      </lg>
      <lg n="6.115" xml:id="v6_115">
        <l n="ab">vikriyāvikriye tatra sarvaiḥ syātāṃ na bhedataḥ |</l>
        <l n="cd">asambaddhavikāritvam apīṣṭaṃ tatra pūrvavat ||</l>
      </lg>
      <lg n="6.116" xml:id="v6_116">
        <l n="ab">asambandhasamānatve nāsanno hi viśiṣyate |</l>
        <l n="cd">amūrtā śrotravṛttiś ca na mūrtena vihanyate ||</l>
      </lg>
      <lg n="6.117" xml:id="v6_117">
        <l n="ab">tatra vyavahitaḥ śabdaḥ kimarthaṃ nopalabhyate |<pb n="538"/></l>
        <l n="cd">śrtotrasya vikriyāyāṃ ca neyattāyā niyāmakam ||</l>
      </lg>
      <lg n="6.118" xml:id="v6_118">
        <l n="ab">nānuvātādibhis tasya vṛtteś ca preraṇaṃ bhavet |</l>
        <l n="cd">anuvātaṃ vihanyeta, prativātaṃ ca sā vrajet ||</l>
      </lg>
      <lg n="6.119" xml:id="v6_119">
        <l n="ab">tadgataṃ hy anuvātatvaṃ syān na śabdagataṃ tadā |</l>
        <l n="cd">yeṣāṃ tv aprāpta evāyaṃ śabdaḥ śrotreṇa gṛhyate ||</l>
      </lg>
      <lg n="6.120" xml:id="v6_120">
        <l n="ab">teṣām aprāptitulyatvaṃ dūravyavahitādiṣu |</l>
        <l n="cd">tatra dūrasamīpasthagrahaṇāgrahaṇe same ||</l>
      </lg>
      <lg n="6.121" xml:id="v6_121">
        <l n="ab">syātāṃ na ca kramo nāpi tīvramandādisambhavaḥ |</l>
        <l n="cd">tasmāc chrotriyadṛṣṭāpi kalpaneyaṃ parīkṣyatām ||</l>
      </lg>
      <lg n="6.122" xml:id="v6_122">
        <l n="ab">prayatnābhihato vāyuḥ koṣṭhyo yātītyasaṃśayam |</l>
        <l n="cd">sa saṃyogavibhāgau ca tālvāder anurudhyate ||</l>
      </lg>
      <lg n="6.123" xml:id="v6_123">
        <l n="ab">vegavattvāc ca so 'vaśyaṃ yāvad vegaṃ pratiṣṭhate |</l>
        <l n="cd">tasyātmavayavānāṃ ca stimitena ca vāyunā ||</l>
      </lg>
      <lg n="6.124" xml:id="v6_124">
        <l n="ab">saṃyogā viprayogāś ca jāyante gamanād dhruvam |<pb n="539"/></l>
        <l n="cd">karṇavyomani sa prāptaḥ śaktiṃ śrotre niyacchati ||</l>
      </lg>
      <lg n="6.125" xml:id="v6_125">
        <l n="ab">tadbhāve śabdabodhāc ca saṃskāro 'dṛṣṭa iṣyate |</l>
        <l n="cd">utpattiśaktivat so 'pīty adhikaṃ no na kiñ cana ||</l>
      </lg>
      <lg n="6.126" xml:id="v6_126">
        <l n="ab">tathaiva tadviśeṣo 'pi viśiṣṭagrahaṇād bhavet |</l>
        <l n="cd">śabdotpatter niṣiddhatvād anyathānupapattitaḥ ||</l>
      </lg>
      <lg n="6.127" xml:id="v6_127">
        <l n="ab">viśiṣṭasaṃskṛter janma dhvanibhyo 'dhyavasīyate |</l>
        <l n="cd">tadbhāvabhāvitā cātra śaktyastitvā'vavodhinī ||</l>
      </lg>
      <lg n="6.128" xml:id="v6_128">
        <l n="ab">śrotraśaktivad eveṣṭā, buddhis tatra hi saṃhṛtā |<pb n="540"/></l>
        <l n="cd">kuḍyādipratibandho 'pi yujyate mātariśvanaḥ ||</l>
      </lg>
      <lg n="6.129" xml:id="v6_129">
        <l n="ab">śrotradeśābhighāte 'pi tena tīvrapravartinā |</l>
        <l n="cd">tasya ca kramavartitvāt kṣayi vegātmasaṃpadaḥ ||</l>
      </lg>
      <lg n="6.130" xml:id="v6_130">
        <l n="ab">saṃskārakramatīvratvamandatādinimittatā |</l>
        <l n="cd">imam eva ca saṃskāraṃ śabdagrahaṇakāraṇam ||</l>
      </lg>
      <lg n="6.131" xml:id="v6_131">
        <l n="ab">ke cit tu paṇḍitam manyāḥ śrotram ity abhimanvate |</l>
        <l n="cd">saṃjñāsañcāraṇāc caiṣāṃ bahumānaḥ svacetasi ||</l>
      </lg>
      <lg n="6.132" xml:id="v6_132">
        <l n="ab">mudhaiṣāṃ bahumāno 'yaṃ vastvanutpādya kiñ cana |</l>
        <l n="cd">dhvanijanyād dhi saṃskārāc chrotraṃ nānyat pradarśitam ||</l>
      </lg>
      <lg n="6.133" xml:id="v6_133">
        <l n="ab">taṃ muktvā śrotraśabdena kiṃ dṛṣṭam adhikaṃ ca taiḥ |</l>
        <l n="cd">evañ jātīyakān arthān phalena pratipāditān ||</l>
      </lg>
      <lg n="6.134" xml:id="v6_134">
        <l n="ab">lokaḥ saṃskāraśabdena sāmānyenaiva jalpati |</l>
        <l n="cd">śrotraśabdo viśeṣeṇa tatrāvijñātasaṅgatiḥ ||</l>
      </lg>
      <lg n="6.135" xml:id="v6_135">
        <l n="ab">siddhaṃ svārthaṃ parityajya nābhidhānena vartate |<pb n="541"/></l>
        <l n="cd">ādāvaparibhāṣyatvaṃ bhāṣyakāro yadabravīt ||</l>
      </lg>
      <lg n="6.136" xml:id="v6_136">
        <l n="ab">padārtheṣu bhavet teṣāṃ tadatikramaṇaṃ phalam |</l>
        <l n="cd">saṃskāravyatirikte ca sarvalokasya vastuni ||</l>
      </lg>
      <lg n="6.137" xml:id="v6_137">
        <l n="ab">śrotraśabdaḥ prasiddhaḥ san svāc chandyenāpanīyate |</l>
        <l n="cd">indriyāṇām abhivyaktir garbhasthasyaiva dehinaḥ ||</l>
      </lg>
      <lg n="6.138" xml:id="v6_138">
        <l n="ab">prākkāryād āgamaiḥ siddhā tatpradveṣeṇa laṅghyate |</l>
        <l n="cd">na ca śabdārthasambandhaḥ kartuṃ yogyaḥ kathañ cana ||</l>
      </lg>
      <lg n="6.139" xml:id="v6_139">
        <l n="ab">kṣaṇikaśrotrapakṣe ca so 'vaśyaṃ kṛtako bhavet |</l>
        <l n="cd">saṃskāre tulyam etac cet, na saṃskārāntarasthiteḥ ||</l>
      </lg>
      <lg n="6.140" xml:id="v6_140">
        <l n="ab">saṃskāraśabdavācyā hi ke cid varṣaśatāny api |</l>
        <l n="cd">dhriyante tena tacchabdasambandho na vinaśyati ||<pb n="542"/></l>
      </lg>
      <lg n="6.141" xml:id="v6_141">
        <l n="ab">śrotraśabdaḥ punaḥ pūrva saṃskārād uttaratra tu |</l>
        <l n="cd">ekadeśanibaddhe hi sarvadārthe pratiṣṭhitaḥ ||</l>
      </lg>
      <lg n="6.142" xml:id="v6_142">
        <l n="ab">śakyaṃ ca ghriyamāṇatvam indriyatvāt tvagāditvat |</l>
        <l n="cd">vaktuṃ śrotrasya tenātra kṣaṇikotpattyasambhavaḥ ||</l>
      </lg>
      <lg n="6.143" xml:id="v6_143">
        <l n="ab">yadi ca dhvanisasamparkāc chrotram evopajāyate |</l>
        <l n="cd">badhirasyāpi tajjanma kimarthaṃ nopalabhyate ||</l>
      </lg>
      <lg n="6.144" xml:id="v6_144">
        <l n="ab">yad yasya nāsti tat tasya sutarāṃ jananakṣamam |</l>
        <l n="cd">tasmād apekṣitaṃ śrotraṃ badhirasyāpi jāyatām ||</l>
      </lg>
      <lg n="6.145" xml:id="v6_145">
        <l n="ab">saṃskāre 'py aviśiṣṭaṃ cet, nāsāv upahatendriye |</l>
        <l n="cd">śrotramācchāditaṃ doṣaiḥ saṃskartuṃ dhvanayo 'kṣamāḥ ||<pb n="543"/></l>
      </lg>
      <lg n="6.146" xml:id="v6_146">
        <l n="ab">utpadyamānapakṣe tu na kiñ cit pratibandhanam |</l>
        <l n="cd">śrotram ākāśadeśaṃ ca bhautikendriyavādinaḥ ||</l>
      </lg>
      <lg n="6.147" xml:id="v6_147">
        <l n="ab">yamāhus tasya sadbhāvaḥ prāgdhvaneḥ kena vāryate |</l>
        <l n="cd">siddhasya ca padārthasya yānyataḥ kāryaṃ yogyatā ||</l>
      </lg>
      <lg n="6.148" xml:id="v6_148">
        <l n="ab">saṃskāraśabdavācyatvāt sā yuktyā vāryate kayā |</l>
        <l n="cd">lokāgamaprasiddheṣu padārtheṣv anyathā vacaḥ ||</l>
      </lg>
      <lg n="6.149" xml:id="v6_149">
        <l n="ab">tanmudhākhedakāri syād goviṣāṇāśanopamam |</l>
        <l n="cd">yadi tv avaśyaṃ kartavyastārkikoktiviparyayaḥ ||</l>
      </lg>
      <lg n="6.150" xml:id="v6_150">
        <l n="ab">tato vedānusāreṇa kāryā dikśrotratāmatiḥ |</l>
        <l n="cd">diśaḥ śrotram iti hy etat pralayeṣv abhidhīyate ||</l>
      </lg>
      <lg n="6.151" xml:id="v6_151">
        <l n="ab">tac ca prakṛtigāmitvavacanaṃ cakṣurādivat |</l>
        <l n="cd">sūryam asya tathā cakṣuruktaṃ gamayatād iti ||</l>
      </lg>
      <lg n="6.152" xml:id="v6_152">
        <l n="ab">tejaḥ prakṛtivijñānaṃ tathā śrotraṃ digātmakam |<pb n="544"/></l>
        <l n="cd">dik ca sarvaṃgataukā ca yāvad vyoma vyavasthitā ||</l>
      </lg>
      <lg n="6.153" xml:id="v6_153">
        <l n="ab">karṇacchidraparicchannā śrtotram ākāśadeśavat |</l>
        <l n="cd">yāvāṃś ca kaṇabhugnyāyo nabhobhāgaprakalpane ||</l>
      </lg>
      <lg n="6.154" xml:id="v6_154">
        <l n="ab">digbhāge tu samasto 'sau, āgamāt tu viśiṣyate |</l>
        <l n="cd">tasmād digdravyabhāgo yaḥ puṇyāpuṇyavaśīkṛtaḥ ||</l>
      </lg>
      <lg n="6.155" xml:id="v6_155">
        <l n="ab">karṇacchidraparicchinnaḥ śrotraṃ saṃskriyate ca saḥ |</l>
        <l n="cd">tasmāt svato 'navasthānaṃ parastādity asiddhatā ||</l>
      </lg>
      <lg n="6.156" xml:id="v6_156">
        <l n="ab">pratyayasyānavasthānaṃ vyomny api sthagite 'sti naḥ |</l>
        <l n="cd">na ca tasmin vināśitvaṃ dravye 'dravyātmake sati ||</l>
      </lg>
      <lg n="6.157" xml:id="v6_157">
        <l n="ab">tatrānumānabuddhiś cet, śabde 'py astīti gamyatām |<pb n="545"/></l>
        <l n="cd">karoter yac ca karmatvāt kṛtakatvam udāhṛtam ||</l>
      </lg>
      <lg n="6.158" xml:id="v6_158">
        <l n="ab">arthas tāvadasiddho 'yam abhidhānam athocyate |</l>
        <l n="cd">tatrāpi vyabhicāritvaṃ tatkriyājanmavādinaḥ ||</l>
      </lg>
      <lg n="6.159" xml:id="v6_159">
        <l n="ab">gomayādāvatajjanye 'py eṣa śabdo hi dṛśyate |</l>
        <l n="cd">yathā kathañ cid iṣṭaṃ cet kāryatvaṃ gomayādiṣu ||</l>
      </lg>
      <lg n="6.160" xml:id="v6_160">
        <l n="ab">tathāpy ākāśamātratvaṃ kuruṣv ety atra dṛśyate |</l>
        <l n="cd">varaṇābhāvamātratvāt kāryam eveti cet, na tat ||</l>
      </lg>
      <lg n="6.161" xml:id="v6_161">
        <l n="ab">bauddhānām api nābhāvaḥ svayaṃsiddho hi janyate |</l>
        <l n="cd">mṛdāṃ deśāntaraprāptir vyāpāraphalam atra hi ||</l>
      </lg>
      <lg n="6.162" xml:id="v6_162">
        <l n="ab">anāvṛtyātmakaṃ vyoma nityam eva vyavasthitam |</l>
        <l n="cd">nityasya karaṇābhāvāt prayoge 'sminn athocyate ||</l>
      </lg>
      <lg n="6.163" xml:id="v6_163">
        <l n="ab">bhrāntatvaṃ gauṇatā veti śabde 'py evaṃ bhaviṣyati |<pb n="546"/></l>
        <l n="cd">prāgbhāgo yaḥ surāṣṭrāṇāṃ mālavānāṃ sa dakṣiṇaḥ ||</l>
      </lg>
      <lg n="6.164" xml:id="v6_164">
        <l n="ab">prāgbhāgaḥ punar etaṣāṃ teṣām uttarataḥ sthitaḥ |</l>
        <l n="cd">tena sūryoditer deśau bhinnāv ubhayavāsinām ||</l>
      </lg>
      <lg n="6.165" xml:id="v6_165">
        <l n="ab">dṛṣṭau saviturekatve 'py ato 'naikāntiko bhavet |</l>
        <l n="cd">paśyanty eke ca yaddeśāv udayās tamayau raveḥ ||</l>
      </lg>
      <lg n="6.166" xml:id="v6_166">
        <l n="ab">tāvatyevābhimanyante parastāt tannivāsinaḥ |</l>
        <l n="cd">na ca bhinnā nirīkṣyante tena nādityabhinnatā ||</l>
      </lg>
      <lg n="6.167" xml:id="v6_167">
        <l n="ab">madhyāhne sarvaṃ puṃsāṃ syād ekaṃ copari darśanam |</l>
        <l n="cd">yo yo gṛhītaḥ sarvasmāt purataḥ savitekṣyate ||</l>
      </lg>
      <lg n="6.168" xml:id="v6_168">
        <l n="ab">tadantarādhikātmā ca bhāti tenāgrataḥ sthitaḥ |</l>
        <l n="cd">viprakṛṣṭāntarāṇāṃ ca stokadeśe 'pi dṛśyate ||</l>
      </lg>
      <lg n="6.169" xml:id="v6_169">
        <l n="ab">siddhabhinnāgradeśānāṃ dūradeśasamānatā |<pb n="547"/></l>
        <l n="cd">tatrāpi viprakṛṣṭasya sannidhyadhyāsakāritā ||</l>
      </lg>
      <lg n="6.170" xml:id="v6_170">
        <l n="ab">deśabhrāntir bhavet puṃsāṃ tattaddeśam apaśyatām |</l>
        <l n="cd">śabde tu kiṃnimittaiṣā, tatrāpi vyāpitākṛtā ||</l>
      </lg>
      <lg n="6.171" xml:id="v6_171">
        <l n="ab">yo yo gṛhītaḥ sarvasmin deśe śabdo 'pi dṛśyate |</l>
        <l n="cd">na cāsyāvayavāḥ santi yena vartteta bhāgaśaḥ ||</l>
      </lg>
      <lg n="6.172" xml:id="v6_172">
        <l n="ab">śabdo varttata ity evam, tatra sarvātmakaś ca saḥ |</l>
        <l n="cd">vyañjakadhvanyadhīnatvāt taddeśe tu sa gṛhyate ||<pb n="548"/></l>
      </lg>
      <lg n="6.173" xml:id="v6_173">
        <l n="ab">na ca dhvanīnāṃ sāmarthyaṃ vyāptuṃ vyoma nirantaram |</l>
        <l n="cd">tenāvicchinnarūpeṇa nāsau sarvatra gṛhyate ||</l>
      </lg>
      <lg n="6.174" xml:id="v6_174">
        <l n="ab">dhvanīnāṃ bhinnadeśatvaṃ śrutis tatrānurudhyate |</l>
        <l n="cd">apūritāntarālatvād vicchedaś cāvasīyate ||</l>
      </lg>
      <lg n="6.175" xml:id="v6_175">
        <l n="ab">teṣāṃ cālpakadeśatvāc chabdasyāvibhutāmatiḥ |</l>
        <l n="cd">gatimadvegavattvābhyāṃ te cāyānti yato yataḥ ||</l>
      </lg>
      <lg n="6.176" xml:id="v6_176">
        <l n="ab">śrotā tatas tataḥ śabdamāyāntam iva manyate |</l>
        <l n="cd">sūryasya bhinnadeśatvaṃ nanv ekena na gṛhyate ||</l>
      </lg>
      <lg n="6.177" xml:id="v6_177">
        <l n="ab">na nāma sarvathā tāvad dṛṣṭāsyānekadeśatā |</l>
        <l n="cd">saviśeṣaṇahetuś cet tathāpi vyabhicāritā ||</l>
      </lg>
      <lg n="6.178" xml:id="v6_178">
        <l n="ab">dṛśyate bhinnadeśo 'yam ity eko 'pi hi buddhyate |<pb n="549"/></l>
        <l n="cd">jalapātreṣu caikena nānekaḥ savitekṣyate ||</l>
      </lg>
      <lg n="6.179" xml:id="v6_179">
        <l n="ab">yugapat, na ca bhedasya pramāṇaṃ tulyavedanāt |</l>
        <l n="cd">āhaikena nimittena pratipātraṃ pṛthak pṛthak ||</l>
      </lg>
      <lg n="6.180" xml:id="v6_180">
        <l n="ab">bhinnāni pratibimbāni jāyante yugapanmama |</l>
        <l n="cd">atra brūmo yadā tāvajjale saureṇa tejasā ||</l>
      </lg>
      <lg n="6.181" xml:id="v6_181">
        <l n="ab">sphuratā cākṣuṣaṃ tejaḥ pratisrotaḥ pravarttitam |</l>
        <l n="cd">svadeśa eva gṛhṇāti savitāram anekadhā ||</l>
      </lg>
      <lg n="6.182" xml:id="v6_182">
        <l n="ab">bhinnamūrtiṃ yathā pātraṃ tadāsyānekatā kutaḥ |</l>
        <l n="cd">īṣannimīlite 'ṅgulyā yathā cakṣuṣi dṛśyate ||</l>
      </lg>
      <lg n="6.183" xml:id="v6_183">
        <l n="ab">pṛthageko 'pi bhinnatvāc cakṣurvṛttes tathaiva naḥ |</l>
        <l n="cd">anye tu codayanty atra pratibimbodayaiṣiṇaḥ ||</l>
      </lg>
      <lg n="6.184" xml:id="v6_184">
        <l n="ab">sa eva cet pratīyeta kasmān nopari dṛśyate |</l>
        <l n="cd">kūpādiṣu kuto 'dhastāt pratibimbekṣaṇaṃ bhavet ||</l>
      </lg>
      <lg n="6.185" xml:id="v6_185">
        <l n="ab">prāṅmukho darpaṇaṃ paśyan syāc cet pratyaṅmukhaḥ katham |</l>
        <l n="cd">tatraiva bodhayed arthaṃ bahiryātaṃ yadindriyam ||</l>
      </lg>
      <lg n="6.186" xml:id="v6_186">
        <l n="ab">tata etad bhaved evaṃ śarīre tat tu bodhakam |<pb n="550"/></l>
        <l n="cd">apsūryadarśināṃ nityaṃ cakṣurdvedhā pravarttate ||</l>
      </lg>
      <lg n="6.187" xml:id="v6_187">
        <l n="ab">ekamūrdhvamadhastāc ca tatrordhvāṃśaprakāśitam |</l>
        <l n="cd">adhiṣṭhānānṛjusthatvān nātmā sūryaṃ prapadyate ||</l>
      </lg>
      <lg n="6.188" xml:id="v6_188">
        <l n="ab">pāramparyārpitaṃ santamavāgvṛttyā tu budhyate |</l>
        <l n="cd">ūrdhvavṛttes tadekatvādavāgiva ca manyate ||</l>
      </lg>
      <lg n="6.189" xml:id="v6_189">
        <l n="ab">adhastād eva tenārkaḥ, sāntarālaḥ pratīyate |</l>
        <l n="cd">evaṃ prāgbhūtayā vṛttyā pratyagvṛttisamarpitam ||</l>
      </lg>
      <lg n="6.190" xml:id="v6_190">
        <l n="ab">budhyamāno mukhaṃ bhrāntyā pratyagity avagacchati |</l>
        <l n="cd">anekadeśavṛttau vā saty api pratibimbake ||</l>
      </lg>
      <lg n="6.191" xml:id="v6_191">
        <l n="ab">samānabuddhigamyatvān nānātvaṃ naiva vidyate |<pb n="551"/></l>
        <l n="cd">vaktṛvaktrapradeśānāṃ bhinnatvād bhinnadeśatā ||</l>
      </lg>
      <lg n="6.192" xml:id="v6_192">
        <l n="ab">śrotrāgamanapakṣe syāt taddeśe tv ekadeśatā |</l>
        <l n="cd">adhiṣṭhānābahirvṛtter anyasmin saty apīndriye ||</l>
      </lg>
      <lg n="6.193" xml:id="v6_193">
        <l n="ab">taddeśāḥ karṇaśaṣkulyo gṛhyeran gamane sati |</l>
        <l n="cd">iyaṃ tu vaktranekatve śrotraikatve ca kalpanā ||</l>
      </lg>
      <lg n="6.194" xml:id="v6_194">
        <l n="ab">vaktaryekatra bhinneṣu śrtotṛṣu syād viparyayaḥ |</l>
        <l n="cd">tatra hi śrotradeśānāṃ bhinnatvād bhinnadeśatā ||</l>
      </lg>
      <lg n="6.195" xml:id="v6_195">
        <l n="ab">tadāgame tu vaktrekyādekadeśatvasambhavaḥ |<pb n="552"/></l>
        <l n="cd">dhvanyāgatyā yadi bhrāntir itaratrāpi sā samā ||</l>
      </lg>
      <lg n="6.196" xml:id="v6_196">
        <l n="ab">bhinnavyañjakatālvādideśabhedād bhaviṣyati |</l>
        <l n="cd">sūtreṇa yugapadbhāvaḥ śrotraikatvād udāhṛtaḥ ||</l>
      </lg>
      <lg n="6.197" xml:id="v6_197">
        <l n="ab">atas tadanusāreṇa yady apītyādikīrtanam |</l>
        <l n="cd">deśabhedena bhinnatvam ity etac cānumānikam ||</l>
      </lg>
      <lg n="6.198" xml:id="v6_198">
        <l n="ab">pratyakṣas tu sa eveti pratyayas tena bādhakaḥ |</l>
        <l n="cd">paryāyeṇa yathā caiko bhinnān deśān vrajann api ||</l>
      </lg>
      <lg n="6.199" xml:id="v6_199">
        <l n="ab">devadatto na bhidyeta tathā śabdo na bhidyate |</l>
        <l n="cd">jñātaikatvo yathaivāsau dṛśyamānaḥ punaḥ punaḥ ||<pb n="553"/></l>
      </lg>
      <lg n="6.200" xml:id="v6_200">
        <l n="ab">na bhinnaḥ kālabhedena tathā śabdo na deśataḥ |</l>
        <l n="cd">paryāyād avirodhaś ced, vyāpitvād api dṛśyatām ||</l>
      </lg>
      <lg n="6.201" xml:id="v6_201">
        <l n="ab">dṛṣṭasiddhau hi yo dharmaḥ sarvathā so 'bhyupeyate |</l>
        <l n="cd">varṇāntaravikāryatvād iti yoktā vināśitā ||</l>
      </lg>
      <lg n="6.202" xml:id="v6_202">
        <l n="ab">ukte ca hetusiddhyartha sādṛśyasmaraṇe punaḥ |</l>
        <l n="cd">tatra smṛter asiddhatvam, na hy evaṃ pāṇiner vacaḥ ||</l>
      </lg>
      <lg n="6.203" xml:id="v6_203">
        <l n="ab">ikārapariṇāmena yakāraḥ kriyatām iti |<pb n="554"/></l>
        <l n="cd">siddhe śabdārthasambandhe tacchāstraṃ hi pravarttate ||</l>
      </lg>
      <lg n="6.204" xml:id="v6_204">
        <l n="ab">prayoganiyamārthāya na caivaṃ siddhatā bhavet |</l>
        <l n="cd">bhinnaprasiddhayos tena dadhi dadhyeti śabdayoḥ ||</l>
      </lg>
      <lg n="6.205" xml:id="v6_205">
        <l n="ab">ācakṣāṇena sādhutvaṃ dadhītyautsargikaḥ kṛtaḥ |</l>
        <l n="cd">anvākhyātuṃ svarūpeṇa dadhyaśabdaṃ ca veditum ||</l>
      </lg>
      <lg n="6.206" xml:id="v6_206">
        <l n="ab">svaśāstre laghubodhārtham ekatvam iva darśitam |</l>
        <l n="cd">tatrāci parataḥ siddhaṃ dadhyaśabdaṃ nivarttayan ||</l>
      </lg>
      <lg n="6.207" xml:id="v6_207">
        <l n="ab">dadhīti śāstrataḥ prāptaḥ so 'yaṃ tenaiva vāryate |</l>
        <l n="cd">ikprayogaprasaṅge tu yaṇ sādhur iti gamyate ||</l>
      </lg>
      <lg n="6.208" xml:id="v6_208">
        <l n="ab">paramārthas tu naivāsmin vikāro 'bhūt kadā cana |</l>
        <l n="cd">kevalaṃ yat tu sādṛśyaṃ tadanaikāntikīkṛtam ||</l>
      </lg>
      <lg n="6.209" xml:id="v6_209">
        <l n="ab">kunde dadhyavikāre 'pi tatsādṛśyaṃ hi dṛśyate |<pb n="555"/></l>
        <l n="cd">nāsti sarvātmanā taccecchabde 'pi sthānamātrakam ||</l>
      </lg>
      <lg n="6.210" xml:id="v6_210">
        <l n="ab">tenaitayor asiddhatvāt mūlahetor asiddhatā |</l>
        <l n="cd">kāraṇānuvidhāyitvaṃ yac cālpatvamahattvayoḥ ||</l>
      </lg>
      <lg n="6.211" xml:id="v6_211">
        <l n="ab">tadasiddhaṃ na varṇo hi vardhate na padaṃ kva cit |</l>
        <l n="cd">varṇāntarajanau tāvat tatpadatvaṃ vihanyate ||</l>
      </lg>
      <lg n="6.212" xml:id="v6_212">
        <l n="ab">apadaṃ hi bhaved etad yadi vā syāt padāntaram |</l>
        <l n="cd">varṇo 'navayavatvāt tu vṛddhihrāsau na gacchati ||</l>
      </lg>
      <lg n="6.213" xml:id="v6_213">
        <l n="ab">vyomādivad ato 'siddhā vṛddhir asya svarūpataḥ |</l>
        <l n="cd">atha tādrūpyavijñānaṃ hetur ity abhidhīyate ||</l>
      </lg>
      <lg n="6.214" xml:id="v6_214">
        <l n="ab">tathāpi vyabhicāritvaṃ śabdatve 'pi hi tanmatiḥ |</l>
        <l n="cd">vyaktyalpatvamahattve ca yad yathānuvidhīyate ||</l>
      </lg>
      <lg n="6.215" xml:id="v6_215">
        <l n="ab">tathaivānuvidhānārthaṃ dhvanyalpatvamahattvayoḥ |</l>
        <l n="cd">vyaṅgyānāṃ caitadastīti loke 'py aikāntikaṃ na tat ||</l>
      </lg>
      <lg n="6.216" xml:id="v6_216">
        <l n="ab">darpaṇālpamahattve 'pi dṛśyate 'nupatanmukham |</l>
        <l n="cd">na syād avyaṅgyatā tasya tatkriyājanyatāpi vā ||</l>
      </lg>
      <lg n="6.217" xml:id="v6_217">
        <l n="ab">na cāsyoccāraṇādanyā vidyate janikā kriyā |<pb n="556"/></l>
        <l n="cd">yathā mahatyāṃ khātāyāṃ mṛdi vyomni mahattvadhīḥ ||</l>
      </lg>
      <lg n="6.218" xml:id="v6_218">
        <l n="ab">alpāyām alpadhīr evam atyantākṛtake sati |</l>
        <l n="cd">tenātraivaṃ paropādhiḥ śabdavṛddhau matibhramaḥ ||</l>
      </lg>
      <lg n="6.219" xml:id="v6_219">
        <l n="ab">na casyūlatvasūkṣmatve lakṣyete śabdavṛttinī |</l>
        <l n="cd">buddhitīvratvamandatve mahattvālpatvakalpanā ||</l>
      </lg>
      <lg n="6.220" xml:id="v6_220">
        <l n="ab">sā ca paṭvī bhavaty eva mahātejaḥprakāśite |</l>
        <l n="cd">mandaprakāśite mandā ghaṭādāv api sarvadā ||</l>
      </lg>
      <lg n="6.221" xml:id="v6_221">
        <l n="ab">evaṃ dīrghādayaḥ sarve dhvanidharmā iti sthitam |</l>
        <l n="cd">nādo vāyuguṇas tadvān vāyur vā yadi kalpyate ||</l>
      </lg>
      <lg n="6.222" xml:id="v6_222">
        <l n="ab">varṇānāṃ śrotragamyatvān na ca ye śrotragocarāḥ |</l>
        <l n="cd">tatrāvarṇātmakaḥ śabdaḥ śaṅkhādeḥ śrūyate katham ||</l>
      </lg>
      <lg n="6.223" xml:id="v6_223">
        <l n="ab">dhvanīnāṃ śrotragamyatvaṃ tasmāt ke cit pracakṣate |<pb n="557"/></l>
        <l n="cd">mārutapreritās te ca kurvanti śrotrasaṃskṛtim ||</l>
      </lg>
      <lg n="6.224" xml:id="v6_224">
        <l n="ab">varṇavyaktau ca dṛṣṭatvāt teṣāṃ nādṛṣṭakalpanā |</l>
        <l n="cd">anye tu varṇayanty atra pūrvoktadhvanivādinaḥ ||</l>
      </lg>
      <lg n="6.225" xml:id="v6_225">
        <l n="ab">marutām eva nānātvād ghoṣaśrutyupapādanam |</l>
        <l n="cd">tatra tālvādisaṃyogavibhāgaiḥ preritāḥ sphuṭam ||</l>
      </lg>
      <lg n="6.226" xml:id="v6_226">
        <l n="ab">vyañjanti varṇam anye tu śabdatvaṃ sarvavarṇabhāk |</l>
        <l n="cd">varṇasarvagatatvāt tu nāpadyeta nirāśrayam ||</l>
      </lg>
      <lg n="6.227" xml:id="v6_227">
        <l n="ab">na ca paryanuyogaḥ syāt kva varṇe vyaktir ity ayam |</l>
        <l n="cd">eta eva ca te pūrvam uktā bodhānuvarttinaḥ ||</l>
      </lg>
      <lg n="6.228" xml:id="v6_228">
        <l n="ab">yeṣāṃ pracayanānātvād vṛttibhedaḥ pratīyate |<pb n="558"/></l>
        <l n="cd">yad vā jātyantaraṃ santu sarvathā kāryahetukam ||</l>
      </lg>
      <lg n="6.229" xml:id="v6_229">
        <l n="ab">tvatpakṣavad dhvanīnāṃ naḥ śaktibhedaprakalpanam |</l>
        <l n="cd">darśanasya parārthatvaṃ yadi nāma pratīyate ||</l>
      </lg>
      <lg n="6.230" xml:id="v6_230">
        <l n="ab">śabdasya kim ihāyātaṃ yena nityo 'bhyupeyate |</l>
        <l n="cd">anityeṣv api dṛṣṭatvād dvīpajvālāghaṭādiṣu ||</l>
      </lg>
      <lg n="6.231" xml:id="v6_231">
        <l n="ab">parārthadarśanatvasya dharmatve 'pi na hetutā |</l>
        <l n="cd">vinā sādharmyadṛṣṭāntād viruddho vā bhaved ayam ||</l>
      </lg>
      <lg n="6.232" xml:id="v6_232">
        <l n="ab">nityānām aprayogitvam aṇūnām api daśyate |<pb n="559"/></l>
        <l n="cd">arthapratyāyanaṃ caiṣa janmanaiva kariṣyati ||</l>
      </lg>
      <lg n="6.233" xml:id="v6_233">
        <l n="ab">vināpi sthāsnurūpeṇa saṃyogādīn yathā kriyā |</l>
        <l n="cd">pūrvālocanam etasya bhūtasmṛtyā ca karmavat ||</l>
      </lg>
      <lg n="6.234" xml:id="v6_234">
        <l n="ab">tasmān na viniyojyatvāt prāgastitvaṃ ghaṭādivat |</l>
        <l n="cd">prakāśitaṃ yathā cārthaṃ tejasā kena cit purā ||</l>
      </lg>
      <lg n="6.235" xml:id="v6_235">
        <l n="ab">na vā bhūyopi buddhyante śabdād api tathā bhavet |</l>
        <l n="cd">darśanasya parārthatve yadasiddhyādi codyate ||</l>
      </lg>
      <lg n="6.236" xml:id="v6_236">
        <l n="ab">tatkāṣṭhadahano vahnirabdāhārthaṃ niyujyate |</l>
        <l n="cd">anumānaprayoge hi vaktum ityādi yujyate ||</l>
      </lg>
      <lg n="6.237" xml:id="v6_237">
        <l n="ab">arthāpattir iyaṃ coktā pakṣadharmādivarjitā |</l>
        <l n="cd">yadi nāśini nitye vā vināśiny eva vā bhavet ||</l>
      </lg>
      <lg n="6.238" xml:id="v6_238">
        <l n="ab">śabde vācakasāmarthyam, tato dūṣaṇam ucyatām |</l>
        <l n="cd">phalavad vyavahārāṅgabhūtārthapratyayāṅgatā ||</l>
      </lg>
      <lg n="6.239" xml:id="v6_239">
        <l n="ab">niṣphalatvena śabdasya yogyatvād avadhāryate |</l>
        <l n="cd">parīkṣyamāṇas tenāsya yuktyā nityavināśayoḥ ||<pb n="560"/></l>
      </lg>
      <lg n="6.240" xml:id="v6_240">
        <l n="ab">sa dharmo 'bhyupagantavyo yaḥ pradhānaṃ na bādhate |</l>
        <l n="cd">na hy aṅgāṅgānurodhena pradhānaphalabādhanam ||</l>
      </lg>
      <lg n="6.241" xml:id="v6_241">
        <l n="ab">yujyate, nāśipakṣe ca tadekāntāt prasajyate |</l>
        <l n="cd">na hy adṛṣṭārthasambandhaḥ śabdo bhavati vācakaḥ ||</l>
      </lg>
      <lg n="6.242" xml:id="v6_242">
        <l n="ab">tathā cet syād apūrvo 'pi sarvaḥ sarvaṃ prakāśayet |</l>
        <l n="cd">sambandhadarśanaṃ cāsya nānityasyopapadyate ||</l>
      </lg>
      <lg n="6.243" xml:id="v6_243">
        <l n="ab">sambandhajñānasiddhiś ced dhruvaṃ kālāntarasthitiḥ |</l>
        <l n="cd">anyasmin jñātasambandhe na cānyo vācako bhavet ||</l>
      </lg>
      <lg n="6.244" xml:id="v6_244">
        <l n="ab">gośabdejñātasambandhe nāśvaśabdo hi vācakaḥ |</l>
        <l n="cd">athānyo 'pi svabhāvena kaś cid evāvabodhakaḥ ||</l>
      </lg>
      <lg n="6.245" xml:id="v6_245">
        <l n="ab">tatrānibandhane na syāt ko 'sāv iti viniścayaḥ |</l>
        <l n="cd">yataḥ pratyaya ity evaṃ vyavahāro 'vakalpate ||<pb n="561"/></l>
      </lg>
      <lg n="6.246" xml:id="v6_246">
        <l n="ab">śrotāṇāṃ syād apītthaṃ tu vaktāṇāṃ nāvakalpate |</l>
        <l n="cd">ajñātvā kam asau śabdam ādāv eva vivakṣati ||</l>
      </lg>
      <lg n="6.247" xml:id="v6_247">
        <l n="ab">jānāti ced avaśyaṃ sa pūrvaṃ tenāvadhāritaḥ |</l>
        <l n="cd">tejaḥ pratyakṣaśeṣatvān na tattve 'pi prakāśakam ||</l>
      </lg>
      <lg n="6.248" xml:id="v6_248">
        <l n="ab">sadṛśatvāt pratītiś cet, taddvāreṇāpy avācakaḥ |</l>
        <l n="cd">kasya caikasya sādṛśyāt kalpyatāṃ vācako 'paraḥ ||</l>
      </lg>
      <lg n="6.249" xml:id="v6_249">
        <l n="ab">adṛṣṭasaṅgatitvena sarveṣāṃ tulyatā yataḥ |</l>
        <l n="cd">arthavān pūrvadṛṣṭaś cet, tasya tāvān kutaḥ kṣaṇaḥ ||</l>
      </lg>
      <lg n="6.250" xml:id="v6_250">
        <l n="ab">dvistrir vānupalabdho hi nārthavān sampratīyate |<pb n="562"/></l>
        <l n="cd">apratītānyaśabdānāṃ tatkāle 'sāv anarthakaḥ ||</l>
      </lg>
      <lg n="6.251" xml:id="v6_251">
        <l n="ab">sa evānyaśrutīnāṃ syād arthavān iti vismayaḥ |</l>
        <l n="cd">athāsya vidyamānā 'pi kaiś cid artho na gamyate ||</l>
      </lg>
      <lg n="6.252" xml:id="v6_252">
        <l n="ab">tattulyam uttarasyeti kiṃ sādṛśyena vācakaḥ |</l>
        <l n="cd">anarthakatvam asya syād arthānanyaśrutīn prati ||</l>
      </lg>
      <lg n="6.253" xml:id="v6_253">
        <l n="ab">pūrvasminn api tatsattvāt sarvānarthakatā bhavet |</l>
        <l n="cd">arthavatsadṛśatvena yo vā śrutavatāṃ mataḥ ||</l>
      </lg>
      <lg n="6.254" xml:id="v6_254">
        <l n="ab">mukhyo 'sāvaśrutīnāṃ syāt, tadekatve na yujyate |</l>
        <l n="cd">sambandhākaraṇe yuktis taduktam iti kathyate ||</l>
      </lg>
      <lg n="6.255" xml:id="v6_255">
        <l n="ab">śabdānityatvapakṣe 'pi viśeṣeṇa sa duṣkaraḥ |<pb n="563"/></l>
        <l n="cd">śabdaṃ tāvad anuccārya sambandhakaraṇaṃ kutaḥ ||</l>
      </lg>
      <lg n="6.256" xml:id="v6_256">
        <l n="ab">na coccāritaṣṭasya sambandhena prayojanam |</l>
        <l n="cd">tenāsambaddhya naṣṭatvāt pūrvas tāvad anarthakaḥ ||</l>
      </lg>
      <lg n="6.257" xml:id="v6_257">
        <l n="ab">uttaro 'kṛtasambandho vijñāyetārthavān katham |</l>
        <l n="cd">śabdoccāraṇasambandhakaraṇavyāvahārikāḥ ||</l>
      </lg>
      <lg n="6.258" xml:id="v6_258">
        <l n="ab">kriyāḥ kramasvabhāvatvāt kaḥ kuryād yugapat kva cit |</l>
        <l n="cd">deśakālādibhedānāṃ puṃsā śabdāntaraśruteḥ ||</l>
      </lg>
      <lg n="6.259" xml:id="v6_259">
        <l n="ab">pūrvaṃ kṛtrimasambandhe 'py ekaḥ śabdo na sidhyati |</l>
        <l n="cd">sambandhakathane 'py asya syād evaiṣā nirākṛtiḥ ||</l>
      </lg>
      <lg n="6.260" xml:id="v6_260">
        <l n="ab">naṣṭāsadvarttamāneṣu nākhyānasya hi sambhavaḥ |</l>
        <l n="cd">arthavān kataraḥ śabdaḥ śroturvaktrā ca kathyatām ||</l>
      </lg>
      <lg n="6.261" xml:id="v6_261">
        <l n="ab">yadā pūrvaśrutaṃ śabdaṃ nāsau śaknoti bhāṣitum |</l>
        <l n="cd">na tāvad arthavantaṃ sa bravīti sadṛśaṃ badet ||</l>
      </lg>
      <lg n="6.262" xml:id="v6_262">
        <l n="ab">nārthavatsadṛśaḥ śabdaḥ śrotus tatropapadyate |</l>
        <l n="cd">arthavadgrahaṇābhāvāt, <pb n="564"/>  na cāsāvarthavān svayam ||</l>
      </lg>
      <lg n="6.263" xml:id="v6_263">
        <l n="ab">vaktuḥ śrotṛtvavelāyām etad eva prasajyate |</l>
        <l n="cd">evaṃ ca sarvavaktāṇāṃ na śabdaḥ kvacidarthavān ||</l>
      </lg>
      <lg n="6.264" xml:id="v6_264">
        <l n="ab">bhaved yady api sambandhaḥ sargādau kasya cit kṛtaḥ |</l>
        <l n="cd">tasminn abuddhe naiva syād ekasmāt sadṛśe matiḥ ||</l>
      </lg>
      <lg n="6.265" xml:id="v6_265">
        <l n="ab">atha tatkālajaiḥ pumbhis tasmin śabde 'vadhārite |</l>
        <l n="cd">pravṛtter anumīyeta tatsādṛśyaparamparā ||</l>
      </lg>
      <lg n="6.266" xml:id="v6_266">
        <l n="ab">tatra sambandhamārgeṇa pūrvoktena prasajyate |</l>
        <l n="cd">smāryaṃ tanmūlasādṛśyaṃ tadadhīnārthaniścayāt ||</l>
      </lg>
      <lg n="6.267" xml:id="v6_267">
        <l n="ab">vastuny utpattibhinne ca dūrādārabhya kalpitam |</l>
        <l n="cd">stokastokaviśeṣeṇa sādṛśyaṃ viprakṛṣyate ||</l>
      </lg>
      <lg n="6.268" xml:id="v6_268">
        <l n="ab">svaravyañjanamātrādibhedāc chabde viśeṣataḥ |</l>
        <l n="cd">śālāmālā 'balāvelāśīletyādiprakalpanāt ||<pb n="565"/></l>
      </lg>
      <lg n="6.269" xml:id="v6_269">
        <l n="ab">sādṛśyāt pratipattau ca bhrāntijñānaṃ prasajyate |</l>
        <l n="cd">dhūme vṛṣṭe 'gnisambandhe bāṣpād iva kṛśānuṣīḥ ||</l>
      </lg>
      <lg n="6.270" xml:id="v6_270">
        <l n="ab">evam astv iti cet brūyān naitadbādhakavarjanāt |</l>
        <l n="cd">tāvatā siddham iti cet, śabdābhedo 'pi sidhyati ||</l>
      </lg>
      <lg n="6.271" xml:id="v6_271">
        <l n="ab">tathā bhinnam abhinnaṃ vā sādṛśyaṃ vyaktito bhavet |</l>
        <l n="cd">evam ekam anekaṃ vā nityaṃ vānityam eva vā ||</l>
      </lg>
      <lg n="6.272" xml:id="v6_272">
        <l n="ab">bhinnatvaikatvanityatve jātir eva prakalpyate |</l>
        <l n="cd">abhedānityanānātve pūrvoktenaiva tulyatā ||</l>
      </lg>
      <lg n="6.273" xml:id="v6_273">
        <l n="ab">vyaktyananyat tathaikaṃ ca sādṛśyaṃ nityam iṣyate |</l>
        <l n="cd">vyaktinityatvamāpannaṃ tathā saty asmadohitam ||</l>
      </lg>
      <lg n="6.274" xml:id="v6_274">
        <l n="ab">na cāvayavasāmānyarūpā sadṛśatā tava |</l>
        <l n="cd">varṇābhede hi sā sidhyen na cābhedas tvayeṣyate ||<pb n="566"/></l>
      </lg>
      <lg n="6.275" xml:id="v6_275">
        <l n="ab">gośabdatvādigatvādi pūrvam eva nirākṛtam |</l>
        <l n="cd">varṇavyaktaya eva syur nityās tenāvabodhakāḥ ||</l>
      </lg>
      <lg n="6.276" xml:id="v6_276">
        <l n="ab">gośabde 'vasthite 'smākaṃ tadaśaktijakāritā |</l>
        <l n="cd">gāvyāder api gobuddhir mūlaśabdānusāriṇī ||</l>
      </lg>
      <lg n="6.277" xml:id="v6_277">
        <l n="ab">syāt sādṛśyanimittā ced gauraśabdād api dhruvam |</l>
        <l n="cd">tenāvyāvṛttir iṣṭātra gośabdād eva sā hi dhīḥ ||</l>
      </lg>
      <lg n="6.278" xml:id="v6_278">
        <l n="ab">nanv ānupūrvyanityatvād anityo vācako bhavet |</l>
        <l n="cd">padaṃ vācakam iṣṭaṃ hi kramādhīnā ca tanmatiḥ ||</l>
      </lg>
      <lg n="6.279" xml:id="v6_279">
        <l n="ab">varṇāḥ sarvagatatvād vo na svataḥ kramavṛttayaḥ |</l>
        <l n="cd">anityadhvanikāryatvāt kramasyāto vināśitā ||</l>
      </lg>
      <lg n="6.280" xml:id="v6_280">
        <l n="ab">puruṣādhīnatā cāsya tadvivakṣāvaśād bhavet |</l>
        <l n="cd">varṇānāṃ nityatā tena niṣphalā paramāṇuvat ||</l>
      </lg>
      <lg n="6.281" xml:id="v6_281">
        <l n="ab">yathā saty aṇunityatve ghaṭe tadracanātmake |</l>
        <l n="cd">na nityataivaṃ varṇeṣu nityeṣu padanāśitā ||<pb n="567"/></l>
      </lg>
      <lg n="6.282" xml:id="v6_282">
        <l n="ab">na ca kramād vinā varṇā vijñātāḥ pratipādakāḥ |</l>
        <l n="cd">kramasyaiva padatvaṃ vastasmādevaṃ prasajyate ||</l>
      </lg>
      <lg n="6.283" xml:id="v6_283">
        <l n="ab">padaṃ varṇātiriktaṃ tu yeṣāṃ syāt kramavarjitam |</l>
        <l n="cd">teṣām evārthavatyeṣā śabdanityatvakalpanā ||</l>
      </lg>
      <lg n="6.284" xml:id="v6_284">
        <l n="ab">na tāvad ānupūrvyasya padatvaṃ naḥ prasajyate |</l>
        <l n="cd">na hi vastvantarādhāram etad dṛṣṭaṃ prakāśakam ||</l>
      </lg>
      <lg n="6.285" xml:id="v6_285">
        <l n="ab">dvaye saty api tenātra vijñeyo 'rthasya vācakaḥ |</l>
        <l n="cd">varṇāḥ kiṃ nu kramopetāḥ kiṃ nu varṇāśrayaḥ kramaḥ ||</l>
      </lg>
      <lg n="6.286" xml:id="v6_286">
        <l n="ab">kramaḥ kramavatām aṅgam iti kiṃ yuktisādhyatā |</l>
        <l n="cd">dharmamātram asau teṣāṃ na vastvantaram iṣyate ||</l>
      </lg>
      <lg n="6.287" xml:id="v6_287">
        <l n="ab">itthaṃ pratīyamānāḥ syur varṇās tenāvabodhakāḥ |</l>
        <l n="cd">na ca kramasya kāryatvaṃ pūrvasiddhaparigrahāt ||</l>
      </lg>
      <lg n="6.288" xml:id="v6_288">
        <l n="ab">vaktā na hi kramaṃ kañ cid svātantryeṇa prapadyate |</l>
        <l n="cd">yathaivāsya parair uktis tathaivainaṃ vivakṣati ||</l>
      </lg>
      <lg n="6.289" xml:id="v6_289">
        <l n="ab">paro 'py evam ataś cāsya, sambandhavadanityatā |<pb n="568"/></l>
        <l n="cd">tenaivaṃ vyavahārāt syād akauṭasthye 'pi nityatā ||</l>
      </lg>
      <lg n="6.290" xml:id="v6_290">
        <l n="ab">yatnataḥ pratiṣedhyā naḥ puruṣāṇāṃ svatantratā |</l>
        <l n="cd">varṇānām api nanv evam akauṭasthye 'pi setsyati ||</l>
      </lg>
      <lg n="6.291" xml:id="v6_291">
        <l n="ab">nityeṣu satsu varṇeṣu vyavahārāt kramodayaḥ |</l>
        <l n="cd">ghaṭādiracanā yadvannityeṣu paramāṇuṣu ||</l>
      </lg>
      <lg n="6.292" xml:id="v6_292">
        <l n="ab">tadabhāve hi nirmūlā racanā nāvadhāryate |</l>
        <l n="cd">aṇukalpāś ca varṇāṃśā na santīty upapāditam ||</l>
      </lg>
      <lg n="6.293" xml:id="v6_293">
        <l n="ab">parair uktān bravīmīti vivakṣā cedṛśī dhruvam |</l>
        <l n="cd">tathā ca nityatāpattiḥ, <pb n="569"/>  na cānyaccihnam asti vaḥ ||</l>
      </lg>
      <lg n="6.294" xml:id="v6_294">
        <l n="ab">tajjātīyatvasādṛśye niṣiddhe, yat tu sambhavet |</l>
        <l n="cd">śabdatvena sajātitvaṃ tulyaṃ śabdāntareṣu tat ||</l>
      </lg>
      <lg n="6.295" xml:id="v6_295">
        <l n="ab">jātyā yathā ghaṭādīnāṃ vyavahāropalakṣaṇam |</l>
        <l n="cd">tathaiva cānupūrvyāder jātidvāreṇa setsyati ||</l>
      </lg>
      <lg n="6.296" xml:id="v6_296">
        <l n="ab">tālvādijātayas tāvat sarvapuṃsāṃ vyavasthitāḥ |</l>
        <l n="cd">vaktā tāvad dhvanīṃs tābhir upalakṣya nirasyati ||<pb n="570"/></l>
      </lg>
      <lg n="6.297" xml:id="v6_297">
        <l n="ab">teṣāṃ ca jātayo bhinnāḥ śabdābhivyaktihetavaḥ |</l>
        <l n="cd">yāvadvarṇaṃ pravartante vyaktayo vā tadanvitāḥ ||</l>
      </lg>
      <lg n="6.298" xml:id="v6_298">
        <l n="ab">tatra tālvādisaṃyogavibhāgakramapūrvakam |</l>
        <l n="cd">dhvanīnām ānupūrvyaṃ syāj jātyā cobhayanityatā ||</l>
      </lg>
      <lg n="6.299" xml:id="v6_299">
        <l n="ab">yathaiva bhramaṇādīnāṃ bhāgair jātyā ca lakṣitaiḥ |</l>
        <l n="cd">kramānuvṛttir evaṃ syāt tālvādidhvanivarṇabhāk ||</l>
      </lg>
      <lg n="6.300" xml:id="v6_300">
        <l n="ab">vyaktīnām eva vā saukṣmyāj jātidharmāvadhāraṇam |</l>
        <l n="cd">tadvaśena ca varṇānāṃ vyāpitve 'pi kramagrahaḥ ||</l>
      </lg>
      <lg n="6.301" xml:id="v6_301">
        <l n="ab">evaṃ dhvaniguṇān sarvān nityatvena vyavasthitān |</l>
        <l n="cd">varṇā anupatantaḥ syur arthabhedāvabodhinaḥ ||</l>
      </lg>
      <lg n="6.302" xml:id="v6_302">
        <l n="ab">ānupūrvī ca varṇānāṃ hrasvadīrghaplutāś ca ye |</l>
        <l n="cd">kālasya pravibhāgās tair jāyante dhvanyupādhayaḥ ||<pb n="571"/></l>
      </lg>
      <lg n="6.303" xml:id="v6_303">
        <l n="ab">kālaś caiko vibhur nityaḥ, pravibhakto 'pi gamyate |</l>
        <l n="cd">varṇavat, sarvabhāveṣu vyajyate kena cit kva cit ||</l>
      </lg>
      <lg n="6.304" xml:id="v6_304">
        <l n="ab">varṇeṣu vyajyamānasya tasya pratyāyanāṅgatā |</l>
        <l n="cd">anyatrāpi tu sadbhāvāt tatsvarūpasya nityatā ||</l>
      </lg>
      <lg n="6.305" xml:id="v6_305">
        <l n="ab">tasmān na padadharmo 'sti vināśo kaś cid īdṛśaḥ |<pb n="572"/></l>
        <l n="cd">tena nityaṃ padaṃ siddhaṃ varṇānityatvavādinām ||</l>
      </lg>
      <lg n="6.306" xml:id="v6_306">
        <l n="ab">paradharme 'pi cāṅgatvam uktam aśvagajādivat |</l>
        <l n="cd">nityatāyāṃ ca sarveṣām arthapatteḥ pramāṇatā ||</l>
      </lg>
      <lg n="6.307" xml:id="v6_307">
        <l n="ab">pade 'navayave cāpi vyañjakaiḥ kramavṛttibhiḥ |</l>
        <l n="cd">puruṣādhīnatāyāṃ ca na prāmāṇyaṃ prasajyate ||</l>
      </lg>
      <lg n="6.308" xml:id="v6_308">
        <l n="ab">vākkyeṣu dṛṣṭam etac ca tannirbhāgatvavādinām |</l>
        <l n="cd">anyathānupapattyā tat sarvathā padanityatā ||</l>
      </lg>
      <lg n="6.309" xml:id="v6_309">
        <l n="ab">parāthadarśanārthatvaṃ yenāyaṃ pratipadyate |</l>
        <l n="cd">sa dharmo hy anumānāya sambandhāpekṣitocyate ||<pb n="573"/></l>
      </lg>
      <lg n="6.310" xml:id="v6_310">
        <l n="ab">na sādhanaprayogo 'yaṃ sūtrakāreṇa racyate |</l>
        <l n="cd">vṛttikāreṇa cārthas tu yogyo dvābhyāṃ nirūpitaḥ ||</l>
      </lg>
      <lg n="6.311" xml:id="v6_311">
        <l n="ab">atrocyate sthiraḥ śabdo dhūmagotvādijātivat |</l>
        <l n="cd">sambandhānubhvāpekṣasāmānyārthāvabodhanāt ||</l>
      </lg>
      <lg n="6.312" xml:id="v6_312">
        <l n="ab">anyāpohanasārūpyajātiliṅgatvakalpane |</l>
        <l n="cd">viśeṣāṇām aliṅgatvāt sarvasāmānyanityatā ||</l>
      </lg>
      <lg n="6.313" xml:id="v6_313">
        <l n="ab">svavākyādivirodho vā parārthatvena kathyate |</l>
        <l n="cd">pratijñoccāryate sarvā sādhyārthapratipattaye ||</l>
      </lg>
      <lg n="6.314" xml:id="v6_314">
        <l n="ab">na cānityā bravīty eṣā svārtham ity upapāditam |</l>
        <l n="cd">tenārthapratyayāpannān nityatvān nāśabādhanam ||</l>
      </lg>
      <lg n="6.315" xml:id="v6_315">
        <l n="ab">arthābhidhānasāmarthyam abhyupetya ca sādhayet |</l>
        <l n="cd">pūrvābhyupagatenāpi nāśitvaṃ bādhate paraḥ ||</l>
      </lg>
      <lg n="6.316" xml:id="v6_316">
        <l n="ab">arthapratītisāmarthyaiḥ pratiśāstram upāśritaiḥ |</l>
        <l n="cd">āgamenāpi nāśitvaṃ bādhyate sarvavādinām ||<pb n="574"/></l>
      </lg>
      <lg n="6.317" xml:id="v6_317">
        <l n="ab">sarvalokaprasiddhyā ca bādhaḥ pūrvoktayā diśā |</l>
        <l n="cd">anumānavirodho 'pi prāguktenaiva hetunā ||</l>
      </lg>
      <lg n="6.318" xml:id="v6_318">
        <l n="ab">pratyakṣeṇa viruddhatvaṃ saṅkhyābhāve 'bhidhāsyate |</l>
        <l n="cd">vaktavyaś caiṣa kaḥ śabdo nāśitvena prasādhyate ||</l>
      </lg>
      <lg n="6.319" xml:id="v6_319">
        <l n="ab">triguṇaḥ paudgalo vā 'yam ākāśasyātha vā guṇaḥ |</l>
        <l n="cd">varṇād anyo 'tha nādātmā vāyurūpo 'rthavācakaḥ ||</l>
      </lg>
      <lg n="6.320" xml:id="v6_320">
        <l n="ab">padavākyātmakaḥ sphoṭaḥ sārūpyānyanivarttane |</l>
        <l n="cd">eteṣām astv anityatvaṃ nāsmākaṃ teṣu nityatā ||</l>
      </lg>
      <lg n="6.321" xml:id="v6_321">
        <l n="ab">aprasiddhaviśeṣyatvam āśrayāsiddhahetutā |</l>
        <l n="cd">athāsmad iṣṭaḥ pakṣaḥ syād dvayam etat samaṃ tava ||</l>
      </lg>
      <lg n="6.322" xml:id="v6_322">
        <l n="ab">śabdamātram athocyeta śabdatvaṃ ca tathā sati |</l>
        <l n="cd">anityaṃ tac ca sarveṣāṃ nityam iṣṭaṃ viruddhyate ||</l>
      </lg>
      <lg n="6.323" xml:id="v6_323">
        <l n="ab">yatkiñcid iha sāmānyaṃ nityaṃ sarveṇa kalpyate |<pb n="575"/></l>
        <l n="cd">anityatve hi naitat syād vyaktiṣu kāsu cit ||</l>
      </lg>
      <lg n="6.324" xml:id="v6_324">
        <l n="ab">vyaktayaḥ śabdaśabdena na śakyante ca bhāṣitum |</l>
        <l n="cd">tāsāṃ jātyatireke ca pūrvokte eva dūṣaṇe ||</l>
      </lg>
      <lg n="6.325" xml:id="v6_325">
        <l n="ab">āśrayān atireke tu jātāv iva virodhitā |</l>
        <l n="cd">aprasiddhaviśeṣyatvaṃ syāt pareṣāṃ ca pūrvavat ||</l>
      </lg>
      <lg n="6.326" xml:id="v6_326">
        <l n="ab">anityavaṃ ca nāśitvaṃ yady ātyantikam ucyate |</l>
        <l n="cd">tato 'smān prati pakṣaḥ syād aprasiddhaviśeṣaṇaḥ ||</l>
      </lg>
      <lg n="6.327" xml:id="v6_327">
        <l n="ab">yathā kathañ cid iṣṭā ced anityavyapadeśyatā |</l>
        <l n="cd">anabhivyaktyavasthātaḥ sābhivyaktyātmaneṣyate ||</l>
      </lg>
      <lg n="6.328" xml:id="v6_328">
        <l n="ab">aikāntikavikalpe ca vyatirekavināśayoḥ |</l>
        <l n="cd">pūrvābhyupagamenāpi virodhaḥ sāṃkhyajainayoḥ ||<pb n="576"/></l>
      </lg>
      <lg n="6.329" xml:id="v6_329">
        <l n="ab">pratyakṣaindriyakatvāder aulūkyānām asiddhatā |</l>
        <l n="cd">anekaśabdakalpyatvād ādyamadhyabhaveṣu ca ||</l>
      </lg>
      <lg n="6.330" xml:id="v6_330">
        <l n="ab">antyaśabde 'pi pakṣe syād āśrayāsiddhatā mama |</l>
        <l n="cd">sarvaśabdeṣu sādhyeṣu hetur avyāpakas tava ||</l>
      </lg>
      <lg n="6.331" xml:id="v6_331">
        <l n="ab">sāmānyair vyabhicāraś ca, jātimattve satīti cet |</l>
        <l n="cd">tathāpi, asiddham asmākaṃ tadvattvaṃ vyatiriktayā ||</l>
      </lg>
      <lg n="6.332" xml:id="v6_332">
        <l n="ab">ananyayā tu tadvattā tavāsidhetyahetutā |</l>
        <l n="cd">athānuvṛttivyāvṛttihetunā yujyate matup ||</l>
      </lg>
      <lg n="6.333" xml:id="v6_333">
        <l n="ab">tathāpy asty eva tadvattā teṣāṃ sāmānyabuddhitaḥ |<pb n="577"/></l>
        <l n="cd">gotvādiṣv api sāmānyaṃ sāmānyam iti no matiḥ ||</l>
      </lg>
      <lg n="6.334" xml:id="v6_334">
        <l n="ab">vyāvarttate viśeṣebhyaḥ seti śabdena tulyatā |</l>
        <l n="cd">nityatvaṃ cānugāmyeṣām anityebhyo nivarttitam ||</l>
      </lg>
      <lg n="6.335" xml:id="v6_335">
        <l n="ab">athātra gauṇamithyātve syātām varṇeṣu te same |</l>
        <l n="cd">yogīndriyāvagamyaiś ca vyabhicāro 'ṇubhis tava ||</l>
      </lg>
      <lg n="6.336" xml:id="v6_336">
        <l n="ab">nityānām api teṣāṃ hi pratyakṣatvādisambhavaḥ |</l>
        <l n="cd">atha syāt tannivṛttyartham asmadādiviśeṣaṇam ||</l>
      </lg>
      <lg n="6.337" xml:id="v6_337">
        <l n="ab">ahaṃpratyayavijñeyair ātmabhirvyabhicāritā |</l>
        <l n="cd">liṅgaśabdādyabhāvena manassaṃyogahetukam ||</l>
      </lg>
      <lg n="6.338" xml:id="v6_338">
        <l n="ab">pratyakṣaṃ caitadekāntāt sukhādāv iva kalpyate |</l>
        <l n="cd">bāhyendriyāvagamyatvam atha kuryād viśeṣaṇam ||</l>
      </lg>
      <lg n="6.339" xml:id="v6_339">
        <l n="ab">tathāpi vyabhicāryeva jātīnāṃ jātimattayā |<pb n="578"/></l>
        <l n="cd">ekārthasamavāyena jātir jātimatī hi vaḥ ||</l>
      </lg>
      <lg n="6.340" xml:id="v6_340">
        <l n="ab">ādhāratvam athocyeta, nāmūrtā''dhīyate hy asau |</l>
        <l n="cd">samavāyaṃ yadi brūyāḥ, tvadīyaḥ so 'pi vāritaḥ ||</l>
      </lg>
      <lg n="6.341" xml:id="v6_341">
        <l n="ab">abhedavṛttiṃ brūyāś cet, jātīnām api seṣyate |</l>
        <l n="cd">kleśaś ca nityavaidharmye kṛto bahuviśeṣaṇaiḥ ||</l>
      </lg>
      <lg n="6.342" xml:id="v6_342">
        <l n="ab">svaśabdenaiva tāny uktvā tebhyo 'nyatvaṃ varaṃ kṛtam |</l>
        <l n="cd">evaṃ ca śakyate vaktaṃ nityatāpy ambarādivat ||</l>
      </lg>
      <lg n="6.343" xml:id="v6_343">
        <l n="ab">tadbhinnā 'nityavṛkṣādivyatiriktatvahetukā |<pb n="579"/></l>
        <l n="cd">kevalaindriyakatve 'pi sāṃkhyabauddhaprakalpite ||</l>
      </lg>
      <lg n="6.344" xml:id="v6_344">
        <l n="ab">jātyā sādhitayedānīṃ vyabhicāraḥ pratīyate |</l>
        <l n="cd">asiddhe pakṣadharmatve yathaiva prativādinaḥ ||</l>
      </lg>
      <lg n="6.345" xml:id="v6_345">
        <l n="ab">na hetur labhyate, tadvadanvayavyatirekayoḥ |</l>
        <l n="cd">tatra yady apy asiddhā syāj jātiḥ sādhanavādinaḥ ||</l>
      </lg>
      <lg n="6.346" xml:id="v6_346">
        <l n="ab">tāvat tathāpy ahetutvaṃ yāvat sā na nirākṛtā |</l>
        <l n="cd">kāryā caindriyakatve 'pi kiṃ vastv iti nirūpaṇā ||</l>
      </lg>
      <lg n="6.347" xml:id="v6_347">
        <l n="ab">vyaktyananyatvanānātvabhedābhedeṣu ca sphuṭā |</l>
        <l n="cd">tatrāsādhāraṇāsiddha sādhyahīnasapakṣatāḥ ||</l>
      </lg>
      <lg n="6.348" xml:id="v6_348">
        <l n="ab">vikalpitānusāreṇa vaktavyā vādyapekṣayā |<pb n="580"/></l>
        <l n="cd">viruddhāvyabhicāritvaṃ vakṣyamāṇaiś ca hetubhiḥ ||</l>
      </lg>
      <lg n="6.349" xml:id="v6_349">
        <l n="ab">kevalākāśavarttitvād aulūkyasya vibhutvavat |</l>
        <l n="cd">tathā ca śrotragamyatvāc chabdatvavad iti sthitiḥ ||</l>
      </lg>
      <lg n="6.350" xml:id="v6_350">
        <l n="ab">prāguktena vibhutvena vyomavac cāsya nityatā |</l>
        <l n="cd">sapakṣo 'pi vikalpyo 'tra śrutyarthe sādhyahīnatā ||</l>
      </lg>
      <lg n="6.351" xml:id="v6_351">
        <l n="ab">vyaktilakṣaṇapakṣe 'pi jātyanyānanyakalpanā |</l>
        <l n="cd">anyatve dharmyasiddhir no 'nanyatve 'pi parān prati ||</l>
      </lg>
      <lg n="6.352" xml:id="v6_352">
        <l n="ab">aviśeṣe 'pi nānityaṃ na nityaṃ vastu tanmama |</l>
        <l n="cd">aṃśo hy etasya jātyākhyo nityo dhvaṃsītaro mataḥ ||</l>
      </lg>
      <lg n="6.353" xml:id="v6_353">
        <l n="ab">anityatā vikalpyātra, nāśaś cet sādhyahīnatā |</l>
        <l n="cd">mamānyathā tu bhavatām, ity eṣā dūṣaṇoktidik ||<pb n="581"/></l>
      </lg>
      <lg n="6.354" xml:id="v6_354">
        <l n="ab">sarveṇa śabdarūpaṃ ca vācakaṃ nityam iṣyate |</l>
        <l n="cd">tatsvarūpe vivādas tu varṇās tatra ca sādhitāḥ ||</l>
      </lg>
      <lg n="6.355" xml:id="v6_355">
        <l n="ab">sambandhanityatāyāḥ kiṃ śabdādhikaraṇe 'bhidhā |</l>
        <l n="cd">tādarthyāc chabdacintāyāḥ saiva hy atrādhikāritī ||</l>
      </lg>
      <lg n="6.356" xml:id="v6_356">
        <l n="ab">yad vā sambandhanityatvadvāreyaṃ śabdanityatā |</l>
        <l n="cd">sādhyate, na vinaṣṭe hi śabde tannityatā bhavet ||</l>
      </lg>
      <lg n="6.357" xml:id="v6_357">
        <l n="ab">anityānāṃ hi nityātmā yaḥ sambandhaḥ pratīyate |</l>
        <l n="cd">āśrayāṇām anucchedān na kva cit sa virudhyate ||</l>
      </lg>
      <lg n="6.358" xml:id="v6_358">
        <l n="ab">na cānucchedarūpeṇa gośabdānām iha sthitiḥ |</l>
        <l n="cd">na caiṣāṃ gamyate bhedas tenaikasyaiva nityatā ||</l>
      </lg>
      <lg n="6.359" xml:id="v6_359">
        <l n="ab">kṛtrimatve ca sambandhas tatprayogāpavarjanāt |</l>
        <l n="cd">tadekavyaktiniṣṭhatvān naiva sārvatriko bhavet ||<pb n="582"/></l>
      </lg>
      <lg n="6.360" xml:id="v6_360">
        <l n="ab">pārthivadravyasattādilāṅgūlatvādisaṅkarāt |</l>
        <l n="cd">vinā prayogabhūyas tvaṃ na syād gotvāvadhāraṇā ||</l>
      </lg>
      <lg n="6.361" xml:id="v6_361">
        <l n="ab">tasmād akṛtrimaḥ śabdo na kadā cid vinaṣyati |</l>
        <l n="cd">nityena nityasambandhād ākāśaparamāṇuvat ||</l>
      </lg>
      <lg n="6.362" xml:id="v6_362">
        <l n="ab">yad vā sambandhanityatvaṃ sūtre 'smin naiva varṇyate |</l>
        <l n="cd">śabdanityatvamātre 'pi bhāṣyaṃ hy etasya yujyate ||</l>
      </lg>
      <lg n="6.363" xml:id="v6_363">
        <l n="ab">sammugdhānekasāmānyaviṣayo hi sakṛcchrutaḥ |</l>
        <l n="cd">niṣkṛṣṭasvārthavācitvaṃ śabdo na pratipadyate ||</l>
      </lg>
      <lg n="6.364" xml:id="v6_364">
        <l n="ab">bahubhiḥ śravaṇair eva prāṇitvādīni varjayet |</l>
        <l n="cd">śuklādigamanādīni sāsnālāṅgūlatādi ca ||</l>
      </lg>
      <lg n="6.365" xml:id="v6_365">
        <l n="ab">śābaleyādikhaṇḍādivyaktīś ca svanibandhanāḥ |</l>
        <l n="cd">niṣkṛṣṭagotvavācitvaṃ cireṇa pratipadyate ||<pb n="583"/></l>
      </lg>
      <lg n="6.366" xml:id="v6_366">
        <l n="ab">tāvatkālaṃ sthiraṃ cainaṃ kaḥ paścān nāśayiṣyati |</l>
        <l n="cd">anapekṣatvasūtreṇa tac caitat sādhayiṣyate ||</l>
      </lg>
      <lg n="6.367" xml:id="v6_367">
        <l n="ab">kriyāvatām abhede hi kriyāvṛttiṣu kṛtvasuc |</l>
        <l n="cd">tatprayogād dhruvaṃ tasya śabdasyāvarttate kriyā ||</l>
      </lg>
      <lg n="6.368" xml:id="v6_368">
        <l n="ab">punaḥprayogavijñānaṃ na hi śabdāntare bhavet |</l>
        <l n="cd">tasyāṃ ca śabdasaṃkhyāyām aṣṭāv iti bhavecchrutiḥ ||</l>
      </lg>
      <lg n="6.369" xml:id="v6_369">
        <l n="ab">bhuktavanto 'ṣṭakṛtvo 'dya brāhmaṇā iti dṛśyate |</l>
        <l n="cd">dravyabhede 'py anekāntaṃ matvā''ha kim ato yadi ||</l>
      </lg>
      <lg n="6.370" xml:id="v6_370">
        <l n="ab">tasmāt tatparihārāya pramāṇāntaram ucyate |</l>
        <l n="cd">pratyabhijñānam etena prayogeṇopalakṣitam ||</l>
      </lg>
      <lg n="6.371" xml:id="v6_371">
        <l n="ab">kṛtvasuc cāpi naivāyaṃ vyabhicārīti gamyate |</l>
        <l n="cd">yataḥ prayujyate caikabrāhmaṇatvavivakṣayā ||<pb n="584"/></l>
      </lg>
      <lg n="6.372" xml:id="v6_372">
        <l n="ab">pramāṇaṃ pratyabhijñānaṃ dṛḍhendriyatayocyate |</l>
        <l n="cd">itaro 'siddhatām āha sādṛśyād grāhyadūṣaṇāt ||</l>
      </lg>
      <lg n="6.373" xml:id="v6_373">
        <l n="ab">nityaṃ sadṛśa eveti yatra rūḍhā matir bhavet |</l>
        <l n="cd">sa iti pratyabhijñānaṃ bhrāntis tatrāvakalpate ||</l>
      </lg>
      <lg n="6.374" xml:id="v6_374">
        <l n="ab">iha nityaṃ sa eveti vijñānaṃ jāyate dṛḍham |</l>
        <l n="cd">tadāstitvādhikatvāc ca prāmāṇyaṃ tasya sādhitam ||</l>
      </lg>
      <lg n="6.375" xml:id="v6_375">
        <l n="ab">nityaprasaṅgadvāreṇa spaṣṭayor apy anityayoḥ |</l>
        <l n="cd">pratyabhijñānasadbhāvād anaikāntikatocyate ||</l>
      </lg>
      <lg n="6.376" xml:id="v6_376">
        <l n="ab">na pratyakṣe iti tv etadasambaddham ivottaram |</l>
        <l n="cd">yato nātra pareṇoktā pratyakṣatvena nityatā ||</l>
      </lg>
      <lg n="6.377" xml:id="v6_377">
        <l n="ab">pratyakṣatvād ghaṭādīnāṃ mā prasāṅkṣīddhi nityatā |<pb n="585"/></l>
        <l n="cd">atīndriyatvān mā bhuc ca vyomāder apy anityatā ||</l>
      </lg>
      <lg n="6.378" xml:id="v6_378">
        <l n="ab">na ca nitye svarūpeṇa tenokte buddhikarmaṇī |</l>
        <l n="cd">yā tv anaikāntikatvoktiḥ sā tathaivāvatiṣṭhate ||</l>
      </lg>
      <lg n="6.379" xml:id="v6_379">
        <l n="ab">na tayoḥ pratyabhijñānam etad eva kilocyate |</l>
        <l n="cd">pratyakṣatvaniṣedhena pratyakṣeṇa hi tad bhavet ||</l>
      </lg>
      <lg n="6.380" xml:id="v6_380">
        <l n="ab">tena hetor abhāvo 'yaṃ vipakṣānujñayocyate |</l>
        <l n="cd">hetuṃ cāpy abhyanujñāya vipakṣo neti kathyate ||</l>
      </lg>
      <lg n="6.381" xml:id="v6_381">
        <l n="ab">sādhyaṃ nityasvarūpaṃ ced etayoḥ pratyabhijñayā |</l>
        <l n="cd">tatrāsambaddhatā vācyā yoktā paṅktivane prati ||</l>
      </lg>
      <lg n="6.382" xml:id="v6_382">
        <l n="ab">pratyabhijñānanityatve yāpy eṣānavadhāraṇā |</l>
        <l n="cd">anādarāya, na hy asmāt prakṛtaṃ mama duṣyati ||<pb n="586"/></l>
      </lg>
      <lg n="6.383" xml:id="v6_383">
        <l n="ab">vyaktirūpeṇa vā yena nāśitvaṃ buddhikarmaṇoḥ |</l>
        <l n="cd">na tatra pratyabhijñānaṃ, ghaṭabuddhau hi nāsya dhīḥ ||</l>
      </lg>
      <lg n="6.384" xml:id="v6_384">
        <l n="ab">yena tu pratyabhijñānaṃ śaktijātyātmanānayoḥ |</l>
        <l n="cd">tena nityatvam eveṣṭaṃ kathañ cit sarvavādinām ||</l>
      </lg>
      <lg n="6.385" xml:id="v6_385">
        <l n="ab">evaṃ tu pratyabhijñānaṃ vācoktaṃ kliṣṭayānayā |</l>
        <l n="cd">na ca śakyaṃ nirākartuṃ sarvalokaprasiddhitaḥ ||</l>
      </lg>
      <lg n="6.386" xml:id="v6_386">
        <l n="ab">yena nāma pramāṇena grahaṇaṃ buddhikarmaṇoḥ |</l>
        <l n="cd">tenaiva pratyabhijñānān nityatvaṃ kiṃ na siddhyati ||</l>
      </lg>
      <lg n="6.387" xml:id="v6_387">
        <l n="ab">vāṅmātrāt pratyabhijñānaṃ śakyaṃ śabde 'pabhāṣitum |<pb n="587"/></l>
        <l n="cd">pratyabhijñānapekṣeṇa na pratyakṣeṇa kiñ cana ||</l>
      </lg>
      <lg n="6.388" xml:id="v6_388">
        <l n="ab">rūpaśabdāvibhāgāc cety atraitat sādhayiṣyate |</l>
        <l n="cd">pratyakṣanityaṃ karmeti, tenaiṣātropavarṇanā ||</l>
      </lg>
      <lg n="6.389" xml:id="v6_389">
        <l n="ab">nāsmābhiḥ pratyabhijñānaṃ nityasādhanam iṣyate |</l>
        <l n="cd">anityavādinas tv eṣā pratyakṣeṇa viruddhatā ||</l>
      </lg>
      <lg n="6.390" xml:id="v6_390">
        <l n="ab">tenānaikāntiko nāyaṃ siddhāntāntaradūṣaṇam |</l>
        <l n="cd">dhīkarmasv api kiṃ naivam anityatvaṃ nivāryate ||</l>
      </lg>
      <lg n="6.391" xml:id="v6_391">
        <l n="ab">taducyate vināśitvam anumānāt pratīyate |</l>
        <l n="cd">śabde pratyakṣagamye ca tena bādho balīyasā ||</l>
      </lg>
      <lg n="6.392" xml:id="v6_392">
        <l n="ab">dhīkarmaṃ pratyabhijñānān nityatā tvānumānikī |</l>
        <l n="cd">tādṛśī nāśitāpīti na syāt tatra balābalam ||</l>
      </lg>
      <lg n="6.393" xml:id="v6_393">
        <l n="ab">na hi te iti tenāha, yad vā hetor viśeṣaṇam |</l>
        <l n="cd">pratyakṣam, <pb n="588"/>  śrautratā ceyaṃ hetuḥ śabdatvavat kṛtaḥ ||</l>
      </lg>
      <lg n="6.394" xml:id="v6_394">
        <l n="ab">yatkarmātīndriyādhāraṃ tadapratyakṣam ucyate |</l>
        <l n="cd">apratyakṣeti buddhiś ca śūnyavāde nirūpitā ||</l>
      </lg>
      <lg n="6.395" xml:id="v6_395">
        <l n="ab">pratyakṣadravyavarttinyo dṛśyante yoḥ punaḥ kriyāḥ |</l>
        <l n="cd">tāsāṃ varṇavad eveṣṭaṃ nityatvaṃ pratyabhijñayā ||</l>
      </lg>
      <lg n="6.396" xml:id="v6_396">
        <l n="ab">vyañjakābhāvataś cāsāṃ santatānupalabdhitā |</l>
        <l n="cd">yad evotpādakaṃ vaḥ syāt tad eva vyañjakaṃ mama ||</l>
      </lg>
      <lg n="6.397" xml:id="v6_397">
        <l n="ab">tava śabdatvakartṛtve nitye api satī yathā |</l>
        <l n="cd">na nityam upalabhyete tathā me buddhikarmaṇī ||<pb n="589"/></l>
      </lg>
      <lg n="6.398" xml:id="v6_398">
        <l n="ab">yathā vā śaktisadbhāve kutaś cit kāraṇād ṛte |</l>
        <l n="cd">na kāryāṇy upajāyante tathābhivyaktir iṣyatām ||</l>
      </lg>
      <lg n="6.399" xml:id="v6_399">
        <l n="ab">vyaktibhyo 'nyatayā tāvat karma kleśena kalpyate |</l>
        <l n="cd">punarjātisahasrāṇāṃ tadbhede kliṣṭakalpanā ||</l>
      </lg>
      <lg n="6.400" xml:id="v6_400">
        <l n="ab">tata ekatvanityatvapratyekasamavāyitāḥ |</l>
        <l n="cd">vṛttiś ca viprakīrṇeṣu karmabhāgeṣu nāśiṣu ||</l>
      </lg>
      <lg n="6.401" xml:id="v6_401">
        <l n="ab">ekatvāc calanādīnāṃ tasmād ekātmikā matiḥ |</l>
        <l n="cd">prayatnāśrayanānātvād buddhibhedaḥ pravarttate ||</l>
      </lg>
      <lg n="6.402" xml:id="v6_402">
        <l n="ab">naiva hy atrāpi vicchinnāḥ śābaleyādipiṇḍavat |</l>
        <l n="cd">karmavyaktīr vijānīmaḥ kalpayema dvayaṃ yataḥ ||</l>
      </lg>
      <lg n="6.403" xml:id="v6_403">
        <l n="ab">śīghramandādibhede 'pi syāt prayatnādibhedataḥ |</l>
        <l n="cd">vyaktidvāro yathā jāteḥ, vyakter vā janane yathā ||<pb n="590"/></l>
      </lg>
      <lg n="6.404" xml:id="v6_404">
        <l n="ab">buddhīnām api caitanyasvābhāvyāt puruṣasya naḥ |</l>
        <l n="cd">nityatvam ekatā ceṣṭā, bhedas tu viṣayāśrayaḥ ||</l>
      </lg>
      <lg n="6.405" xml:id="v6_405">
        <l n="ab">svarūpeṇa yathā vahnir nityaṃ dahanakarmakaḥ |</l>
        <l n="cd">upanītaṃ dahatyarthaṃ dārhya nānyanna cānyathā ||</l>
      </lg>
      <lg n="6.406" xml:id="v6_406">
        <l n="ab">yathā vā darpaṇaḥ svaccho yathā ca sphaṭiko 'malaḥ |</l>
        <l n="cd">yadyannidhīyate yogyaṃ tacchāyāṃ pratipadyate ||</l>
      </lg>
      <lg n="6.407" xml:id="v6_407">
        <l n="ab">tathaiva nityacaitanyāḥ pumāṃso dehavṛttayaḥ |</l>
        <l n="cd">gṛhṇanti karaṇānītān rūpādīn, dhīr asau matā ||</l>
      </lg>
      <lg n="6.408" xml:id="v6_408">
        <l n="ab">tenopanetṛsambandhabhaṅgitvād bhaṅgino matiḥ |<pb n="591"/></l>
        <l n="cd">nanityaṃ dāhako vahnir dāhyāsannidhinā yathā ||</l>
      </lg>
      <lg n="6.409" xml:id="v6_409">
        <l n="ab">tatra bodhātmakatvena pratyabhijñāyate matiḥ |</l>
        <l n="cd">ghaṭahastyādibuddhitvaṃ tadbhedāl lokasammatam ||</l>
      </lg>
      <lg n="6.410" xml:id="v6_410">
        <l n="ab">saiveti nocyate buddhir arthabhedānusāribhiḥ |</l>
        <l n="cd">na cāsyāḥ pratyabhijñānam arthabhede 'nupāśrite ||</l>
      </lg>
      <lg n="6.411" xml:id="v6_411">
        <l n="ab">etanmanasi kṛtvā''ha nitye eveti bhāṣyakṛt |</l>
        <l n="cd">etayaiva diśā vācyā śuklāder api nityatā ||</l>
      </lg>
      <lg n="6.412" xml:id="v6_412">
        <l n="ab">saṃsargamātrabhedena syāt tatrāpi hi bhedadhīḥ |</l>
        <l n="cd">svarūpaṃ tu tad eveti ko jātiṃ kathayiṣyati ||<pb n="592"/></l>
      </lg>
      <lg n="6.413" xml:id="v6_413">
        <l n="ab">kva cid dravyeṇa saṃsargaḥ kva cin na syād guṇāntaraiḥ |</l>
        <l n="cd">śuklādes tena bhinnatvaṃ siddhaṃ bhāsuradhūsaraiḥ ||</l>
      </lg>
      <lg n="6.414" xml:id="v6_414">
        <l n="ab">jvālādeḥ kṣaṇikatve 'pi pratyabhijñeti cet, na tat |</l>
        <l n="cd">tatrāpi pratyabhijñeyaṃ sāmānyaṃ nityam eva naḥ ||</l>
      </lg>
      <lg n="6.415" xml:id="v6_415">
        <l n="ab">bhedabuddhis tu yatrāṃśe syāt kena cid upādhinā |</l>
        <l n="cd">tatra naḥ pratyabhijñānaṃ bhedabuddhyaiva vāritam ||</l>
      </lg>
      <lg n="6.416" xml:id="v6_416">
        <l n="ab">hy astanoccāritas tasmād gośabdo 'dyāpi vidyate |</l>
        <l n="cd">gośabdajñānagamyatvād yathokto 'dyaiṣa gaur iti ||</l>
      </lg>
      <lg n="6.417" xml:id="v6_417">
        <l n="ab">hyo vāsīd eṣa gośabdaḥ pūrvoktenaiva hetunā |</l>
        <l n="cd">yad vā gotvābhidhāyitvaṃ vācyo hetur dvayor api ||</l>
      </lg>
      <lg n="6.418" xml:id="v6_418">
        <l n="ab">gośabdabuddhyā hy astanyā gośabdo 'yaṃ prakāśitaḥ |<pb n="593"/></l>
        <l n="cd">gośabdaviṣayatvena yathaivādyaprasūtayā ||</l>
      </lg>
      <lg n="6.419" xml:id="v6_419">
        <l n="ab">iyaṃ vā taṃ vijānāti taddhetoḥ pūrvabuddhivat |</l>
        <l n="cd">ubhe vāpy ekaviṣaye bhavetām ekabuddhivat ||</l>
      </lg>
      <lg n="6.420" xml:id="v6_420">
        <l n="ab">deśakālādibhinnā vā samastā gotvabuddhayaḥ |</l>
        <l n="cd">ekagośabdajanyāḥ syur godhītvād ekabuddhivat ||</l>
      </lg>
      <lg n="6.421" xml:id="v6_421">
        <l n="ab">gośabdabuddhayo 'py evam ekagośabdagocarāḥ |</l>
        <l n="cd">gośabdaviṣayatvena kalpyantām ekabuddhivat ||</l>
      </lg>
      <lg n="6.422" xml:id="v6_422">
        <l n="ab">gośabdatvaniṣedhāc ca nātra syāt siddhasādhyatā |</l>
        <l n="cd">ghaṭāder ekatāpattau jātyeṣṭaṃ siddhasādhanam ||</l>
      </lg>
      <lg n="6.423" xml:id="v6_423">
        <l n="ab">vyaktīnām ekatārpattiṃ kuryāc ced anayā diśā |</l>
        <l n="cd">tasya dṛṣṭaviruddhatvaṃ vācyaṃ sarvapramāṇakam ||</l>
      </lg>
      <lg n="6.424" xml:id="v6_424">
        <l n="ab">ye 'pi sthūlavināśānām anyathānupapattitaḥ |</l>
        <l n="cd">kalpayantyantarā sūkṣmaṃ vināśitvaṃ pratikṣaṇam ||</l>
      </lg>
      <lg n="6.425" xml:id="v6_425">
        <l n="ab">te 'pi kṣaṇikanāśitvād adhikāṃ sthūlanāśitām |</l>
        <l n="cd">śabdānām avijānanto na śaktā nāśisādhane ||</l>
      </lg>
      <lg n="6.426" xml:id="v6_426">
        <l n="ab">kṣaṇabhaṅgo ghaṭādīnāṃ vāryas tair eva sādhanaiḥ |<pb n="594"/></l>
        <l n="cd">tathaiva pratyabhijñānād, yāvad dṛṣṭaṃ na bādhate ||</l>
      </lg>
      <lg n="6.427" xml:id="v6_427">
        <l n="ab">sādhanaṃ tu bruvāṇasya dīpajvālādidarśanāt |</l>
        <l n="cd">pūrvoktenaiva māgreṇa pratyakṣādiviruddhatā ||</l>
      </lg>
      <lg n="6.428" xml:id="v6_428">
        <l n="ab">pūrvakṣaṇavināśe ca kalpyamāne niranvaye |</l>
        <l n="cd">uttarasyānimittatvād utpattir nopapadyate ||</l>
      </lg>
      <lg n="6.429" xml:id="v6_429">
        <l n="ab">atyantāsann asau tasminn tāvad vyāpṛtikṣamaḥ |</l>
        <l n="cd">svayaṃ cābhāvadaṣṭatvāt kasmin kāle kariṣyate ||</l>
      </lg>
      <lg n="6.430" xml:id="v6_430">
        <l n="ab">nāśotpādasamatve 'pi nairapekṣyāt parasparam |</l>
        <l n="cd">na kāryakāraṇatve staḥ, tadvyāpārānanugrahāt ||</l>
      </lg>
      <lg n="6.431" xml:id="v6_431">
        <l n="ab">na hy alabdhātmakaṃ vastu parāṅgatvāya kalpte |</l>
        <l n="cd">na vinaṣṭaṃ, na ca sthānaṃ tasya kāryakṛtikṣamam ||<pb n="595"/></l>
      </lg>
      <lg n="6.432" xml:id="v6_432">
        <l n="ab">jāyamānaṃ ca gandhādi ghaṭarūpe vinaśyati |</l>
        <l n="cd">tatkāryaṃ neṣyate tadvat tathā rūpāntarāṇy api ||</l>
      </lg>
      <lg n="6.433" xml:id="v6_433">
        <l n="ab">tasmāt prākkāryaniṣpatter vyāpāro yatra dṛśyate |</l>
        <l n="cd">tad eva kāraṇaṃ tasya na tvānantaryamātrakam ||</l>
      </lg>
      <lg n="6.434" xml:id="v6_434">
        <l n="ab">jvālāder api nāśitvaṃ naiva siddhaṃ pratikṣaṇam |</l>
        <l n="cd">laghavo 'vayavās tatra yānti deśāntaraṃ laghu ||</l>
      </lg>
      <lg n="6.435" xml:id="v6_435">
        <l n="ab">prabhūtaṃ varttideśe hi tejastiṣṭhati piṇḍitam |</l>
        <l n="cd">tatra yāvad vrajaty ūrdhvaṃ tāvajjvāleti gamyate ||</l>
      </lg>
      <lg n="6.436" xml:id="v6_436">
        <l n="ab">tato 'pi yadatikramya yāti tat syāt prabhātmakam |<pb n="596"/></l>
        <l n="cd">tataḥ paraṃ tu yad yāti tat saukṣmyān nāvadhāryate ||</l>
      </lg>
      <lg n="6.437" xml:id="v6_437">
        <l n="ab">uttarāvayavai ruddhe mārge pūrve na yānti ca |</l>
        <l n="cd">yathottare vimuñcanti pūrve yānti tathā tathā ||</l>
      </lg>
      <lg n="6.438" xml:id="v6_438">
        <l n="ab">saṃkrāntāv api tenaiṣāṃ tṛṇādau vṛddhyasambhavaḥ |</l>
        <l n="cd">śabde vṛddhyādyabhāvo 'pi dhvaniśaighryeṇa jāyate ||</l>
      </lg>
      <lg n="6.439" xml:id="v6_439">
        <l n="ab">śarīre yauvanādyāptiḥ pariṇāmāc ca setsyati |</l>
        <l n="cd">tathā hi sanniveśādi pratyabhijñāyate janaiḥ ||</l>
      </lg>
      <lg n="6.440" xml:id="v6_440">
        <l n="ab">tatrānyānanyavṛttīnām anekāntasvabhāvataḥ |</l>
        <l n="cd">utpattisthitināśānāṃ virodhaḥ prāṅnirākṛtaḥ ||<pb n="597"/></l>
      </lg>
      <lg n="6.441" xml:id="v6_441">
        <l n="ab">ekasantānasambandhāt pratyabhijñānakalpanā |</l>
        <l n="cd">jñānasantatimārgeṇa vāryānyatvādyasambhavāt ||</l>
      </lg>
      <lg n="6.442" xml:id="v6_442">
        <l n="ab">evaṃ sthitasya śabdasya śrutikālāt kṣaṇāntare |</l>
        <l n="cd">sambhāvyate vināśitvaṃ na bhūyo 'nyena hetunā ||</l>
      </lg>
      <lg n="6.443" xml:id="v6_443">
        <l n="ab">yathā śastrādibhir bhedāj jarayā vā paṭādayaḥ |</l>
        <l n="cd">naṅkṣyantītyavagamyante naivaṃ śabde 'sti kāraṇam ||</l>
      </lg>
      <lg n="6.444" xml:id="v6_444">
        <l n="ab">śabdo yathā paudgaliko niṣiddhaḥ, syād vāyavīyasya sa eva mārgaḥ |</l>
        <l n="cd">tasmād anirdhāritahetumārgaḥ sarvatra sākṣād bhavatīti nityaḥ ||<pb n="598"/></l>
      </lg>
    </div>
    <div n="7 vākyādhikaraṇa VAA">
      <lg n="7.1" xml:id="v7_1">
        <l n="ab">padārthapadasambandhanityatve sādhite 'pi vaḥ |</l>
        <l n="cd">naiva vedapramāṇatvaṃ vākyārthaṃ prati sidhyati ||<pb n="599"/></l>
      </lg>
      <lg n="7.2" xml:id="v7_2">
        <l n="ab">padāni gamayeyus taṃ pratyekaṃ saṃhatāni vā |</l>
        <l n="cd">vyatirikto 'tha vā śabdaḥ, padārthā vā 'pi pūrvavat ||</l>
      </lg>
      <lg n="7.3" xml:id="v7_3">
        <l n="ab">tat pramāṇaṃ smṛtīnāṃ ca tathā sambandhataddhiyām |</l>
        <l n="cd">pratyekaṃ saṃhatatvena tadvad eva vikalpanam ||</l>
      </lg>
      <lg n="7.4" xml:id="v7_4">
        <l n="ab">adṛṣṭasaṅgatitvena sarveṣām animittatā |</l>
        <l n="cd">anyaḥ pratīto na hy anyaṃ gamayiṣyaty asaṅgatam ||</l>
      </lg>
      <lg n="7.5" xml:id="v7_5">
        <l n="ab">apratītaś ca sambandho nāpy asattvād viśiṣyate |</l>
        <l n="cd">na cā'vijñāyamānasya sadbhāvo 'pi pramāṇavān ||</l>
      </lg>
      <lg n="7.6" xml:id="v7_6">
        <l n="ab">vākyavākyārthayor nāpi vastutvam upapadyate |</l>
        <l n="cd">spaṣṭaṃ padatadarthābhyām anyā'nanyā'nirūpaṇāt ||</l>
      </lg>
      <lg n="7.7" xml:id="v7_7">
        <l n="ab">na tāvad avagamyete kaiś cit tadvyatirekataḥ |</l>
        <l n="cd">yaugapadyāgṛhīteś ca samudāyau na sidhyataḥ ||<pb n="600"/></l>
      </lg>
      <lg n="7.8" xml:id="v7_8">
        <l n="ab">na sattāyaugapadyasya vyavahārāṅgateṣyate |</l>
        <l n="cd">arvanityatayā mā bhūd viśeṣānavadhāraṇam ||</l>
      </lg>
      <lg n="7.9" xml:id="v7_9">
        <l n="ab">jñānānāṃ kramavarttitvād yaugapadye 'py asambhavaḥ |</l>
        <l n="cd">ena tatsamudāyo 'pi na vākyārthaḥ pratīyate ||</l>
      </lg>
      <lg n="7.10" xml:id="v7_10">
        <l n="ab">sambandhapūrvakatvaṃ ca vākyavākyārthayoḥ sthitam |</l>
        <l n="cd">svatantreṣu hi vākyatvaṃ kadā cin nopalakṣyate ||</l>
      </lg>
      <lg n="7.11" xml:id="v7_11">
        <l n="ab">sambandhaś cānapekṣatvāt kasya cin nāvakalpate |</l>
        <l n="cd">padāni tāvad varṇā vā svarūpair na kadācana ||</l>
      </lg>
      <lg n="7.12" xml:id="v7_12">
        <l n="ab">anarthakeṣv adṛṣṭatvād apekṣante parasparam |</l>
        <l n="cd">na cānuccāritaḥ śabdaḥ śaknoty anyam apekṣitum ||</l>
      </lg>
      <lg n="7.13" xml:id="v7_13">
        <l n="ab">yaugapadyaṃ tu nāsty eva na coccārya tirohitaḥ |</l>
        <l n="cd">apekṣaṇe 'pi sambandho naiva kaś cit pratīyate ||</l>
      </lg>
      <lg n="7.14" xml:id="v7_14">
        <l n="ab">kāryakāraṇasaṃyogasamavāyādilakṣaṇaḥ |<pb n="601"/></l>
        <l n="cd">ekārthasamavāye 'pi sarveṣāṃ vyomni tulyatā ||</l>
      </lg>
      <lg n="7.15" xml:id="v7_15">
        <l n="ab">tatroktānuktayogyāder na viśeṣyeṇa saṅgatiḥ |</l>
        <l n="cd">ekakāryaniyogo 'pi vyaṅgye janye 'tha vā bhavet ||</l>
      </lg>
      <lg n="7.16" xml:id="v7_16">
        <l n="ab">vyaṅgyās tāvat pṛthagbhūtāḥ padārthāḥ padabhedataḥ |</l>
        <l n="cd">tathā tadviṣayāpy etair buddhir naikāpi jāyate ||</l>
      </lg>
      <lg n="7.17" xml:id="v7_17">
        <l n="ab">yā tu svaviṣayā buddhiḥ pratiśabdam asāv api |</l>
        <l n="cd">na caikajñānajananaṃ bhinnais taiḥ kramavarttibhiḥ ||</l>
      </lg>
      <lg n="7.18" xml:id="v7_18">
        <l n="ab">na cāvayavaśo bodhād aikyaṃ vākyatadarthayoḥ |</l>
        <l n="cd">na cāvayavabuddhīnāṃ bhrāntitvaṃ bādhakād ṛte ||</l>
      </lg>
      <lg n="7.19" xml:id="v7_19">
        <l n="ab">ekanirbhāgatābuddher asatyāḥ satyatā katham |</l>
        <l n="cd">anurāgavyavacchedau buddhīnāṃ na ca siddhyataḥ ||</l>
      </lg>
      <lg n="7.20" xml:id="v7_20">
        <l n="ab">kṣaṇikatvād ato 'rthatvaṃ neṣṭaṃ saṃsargabhedayoḥ |<pb n="602"/></l>
        <l n="cd">yadi dhriyata gobuddhiḥ śuklabuddhijanikṣaṇe ||</l>
      </lg>
      <lg n="7.21" xml:id="v7_21">
        <l n="ab">tato 'nyābhyo nivartteta saṃsṛjyeta tathānayā |</l>
        <l n="cd">saṃsargo na ca buddhīnāṃ saṃyogāder asambhavāt ||</l>
      </lg>
      <lg n="7.22" xml:id="v7_22">
        <l n="ab">ekātmavṛttitā tulyā ghaṭahastyādidhīṣv api |</l>
        <l n="cd">tathā nirantarotpattiḥ, nākāṅkṣā vātra śabdavat ||</l>
      </lg>
      <lg n="7.23" xml:id="v7_23">
        <l n="ab">kṣaṇikā 'yugapadbhāve kā buddhiḥ kām apekṣate |</l>
        <l n="cd">ata eva viśiṣṭā dhīs tābhir naikopajanyate ||</l>
      </lg>
      <lg n="7.24" xml:id="v7_24">
        <l n="ab">yataḥ kalpyeta sarvāsāṃ saṃsargas tadapekṣayā |</l>
        <l n="cd">na ca saṃsargavicchedanirbhāso 'ntaḥ prakalpitaḥ ||</l>
      </lg>
      <lg n="7.25" xml:id="v7_25">
        <l n="ab">bāhyābhāso 'rtharūpeṇa pramāṇaṃ svapnavad bhavet |<pb n="603"/></l>
        <l n="cd">na ca kālatrayopetabāhyārthāsambhave sati ||</l>
      </lg>
      <lg n="7.26" xml:id="v7_26">
        <l n="ab">pravartetāpi vijñānaṃ na cāsmin bāhyasambhavaḥ |</l>
        <l n="cd">anutpanne 'pi tenāsminn utpannaparikalpanā ||</l>
      </lg>
      <lg n="7.27" xml:id="v7_27">
        <l n="ab">arthasaṃsargadṛṣṭyā vā saṃsargo 'tra prakalpyate |</l>
        <l n="cd">buddhyor na tāvad evaṃ syād viśeṣaṇaviśeṣyatā ||</l>
      </lg>
      <lg n="7.28" xml:id="v7_28">
        <l n="ab">tathaiva śabdatadbuddhyor viśeṣotpattyasambhavāt |</l>
        <l n="cd">tāvān eva hi gośabdaḥ śuklaśabde 'pi kīrtite ||</l>
      </lg>
      <lg n="7.29" xml:id="v7_29">
        <l n="ab">pūrvasattve 'pi tāvattā tasyaivaṃ taddhiyor api |</l>
        <l n="cd">viśeṣaṇaviśeṣyatvaṃ na syāc chuklatvagotvayoḥ ||</l>
      </lg>
      <lg n="7.30" xml:id="v7_30">
        <l n="ab">na tayor anurāgo hi nā'vacchedaḥ parasparam |<pb n="604"/></l>
        <l n="cd">gotvena na hi śuklatvaṃ gotvaṃ vā tena rajyate ||</l>
      </lg>
      <lg n="7.31" xml:id="v7_31">
        <l n="ab">anyonyātmany asadbhāvād vyaktyaṅgatvād dvayor api |</l>
        <l n="cd">vyaktiś ced anurajyeta tābhyāṃ tatrāpi śabdayoḥ ||</l>
      </lg>
      <lg n="7.32" xml:id="v7_32">
        <l n="ab">na parasparasambandhaḥ syād atadgocarau hi tau |</l>
        <l n="cd">śabdair anucyamāne hi saty apy ekāśraye 'rthataḥ ||</l>
      </lg>
      <lg n="7.33" xml:id="v7_33">
        <l n="ab">śabdānāṃ naiva sambandhaḥ pṛthivīsthagavāśvavat |</l>
        <l n="cd">ekārthasamavāye 'pi rūpāder naiva saṅgatiḥ ||</l>
      </lg>
      <lg n="7.34" xml:id="v7_34">
        <l n="ab">na caikavyaktivṛttitve pramāṇaṃ gotvaśuklayoḥ |</l>
        <l n="cd">sambandhād etayos tatra syād ekavyaktikalpanā ||</l>
      </lg>
      <lg n="7.35" xml:id="v7_35">
        <l n="ab">tadekatvāc ca sambandha evam anyonyasaṃśrayam |<pb n="605"/></l>
        <l n="cd">na cātra padam asty anyad yenaikavyaktidhīr bhavet ||</l>
      </lg>
      <lg n="7.36" xml:id="v7_36">
        <l n="ab">na cā'syāḥ padavācyatvaṃ, vācyate 'pi na caikatā |</l>
        <l n="cd">gamyamānasya caikatvāt sambandho yadi kalpyate ||</l>
      </lg>
      <lg n="7.37" xml:id="v7_37">
        <l n="ab">pārthivatvādyabhedena kiṃ na syād ghaṭavṛkṣayoḥ |</l>
        <l n="cd">śuklaśrutyā na gotvādiḥ kṛṣṇādibhyo nivarttyate ||</l>
      </lg>
      <lg n="7.38" xml:id="v7_38">
        <l n="ab">svabhāvato 'vabodhaś ca tadvaśān nā'pasarpati |<pb n="606"/></l>
        <l n="cd">kṛṣṇādyapohanaṃ vācyaṃ śuklaśabdasya yady api ||</l>
      </lg>
      <lg n="7.39" xml:id="v7_39">
        <l n="ab">tathāpi gogatatve 'sya pramāṇaṃ naiva sannidhiḥ |</l>
        <l n="cd">tadviṣaya eveti yāvacchabdena nocyate ||</l>
      </lg>
      <lg n="7.40" xml:id="v7_40">
        <l n="ab">tāvat sarvam aśābdaṃ syāt svātantryeṇā'dhyavasyataḥ |</l>
        <l n="cd">sannidher anumīyeta tādṛśaṃ vacanaṃ yadi ||</l>
      </lg>
      <lg n="7.41" xml:id="v7_41">
        <l n="ab">punaḥ saṇṇidhyadhīnaiva tasyaitadviṣayā'rthatā |</l>
        <l n="cd">tatrāpi śabdakḷptiś ced anavasthā bhaved iyam ||</l>
      </lg>
      <lg n="7.42" xml:id="v7_42">
        <l n="ab">ṣaṭpramāṇā'tiriktatvāt tasmāt sannidhyanāśrayaḥ |</l>
        <l n="cd">sambandhakāraṇaṃ nāpi ṣaṣṭhī gavyupalabhyate ||</l>
      </lg>
      <lg n="7.43" xml:id="v7_43">
        <l n="ab">satyām api tu sambandhaḥ śrautas tāvan nirākṛtaḥ |<pb n="607"/></l>
        <l n="cd">gamyamānasya cārthasya naiva dṛṣṭaṃ viśeṣaṇam ||</l>
      </lg>
      <lg n="7.44" xml:id="v7_44">
        <l n="ab">śabdāntarair vibhaktyā vā dhūmo 'yaṃ jvalatītivat |</l>
        <l n="cd">saṃsarge cāpi bhede vā vākyārthe parikalpite ||</l>
      </lg>
      <lg n="7.45" xml:id="v7_45">
        <l n="ab">tasya yāvat padārthatvān naikavākyatvasambhavaḥ |</l>
        <l n="cd">padārthavyatirekaś ca nāsti saṃsargabhedayoḥ ||</l>
      </lg>
      <lg n="7.46" xml:id="v7_46">
        <l n="ab">na ca vastvantarā''rambhaḥ padārthais tadanugrahāt |</l>
        <l n="cd">na hi jātiguṇaiḥ kiṃ cit kāryamāraśyate bahiḥ ||</l>
      </lg>
      <lg n="7.47" xml:id="v7_47">
        <l n="ab">tadabhāve 'vabodhaś ca jāto 'pi svapnavanmṛṣā |</l>
        <l n="cd">satām eva viśeṣāṇāṃ saṃnidher yo 'pi manyate ||</l>
      </lg>
      <lg n="7.48" xml:id="v7_48">
        <l n="ab">vākyārthatvam abhivyaktau tasyāpi tadanekatā |</l>
        <l n="cd">prāksattve ca kutas teṣāṃ pramāṇaṃ pratyayair vinā ||</l>
      </lg>
      <lg n="7.49" xml:id="v7_49">
        <l n="ab">na caiṣāṃ vastusattvaṃ ca tatpade 'stitvakāraṇaṃ |<pb n="608"/></l>
        <l n="cd">evam ādyā'ntyasarveṣāṃ pṛthaksaṃghātakalpane ||</l>
      </lg>
      <lg n="7.50" xml:id="v7_50">
        <l n="ab">anyonyā'nugrahā'bhāvāt padānāṃ nāsti vākyatā |</l>
        <l n="cd">ādyaṃ yadi padaṃ sarvaiḥ saṃskriyeta viśeṣataḥ ||</l>
      </lg>
      <lg n="7.51" xml:id="v7_51">
        <l n="ab">tatas tad eva vākyaṃ syād anyaś ca dyotako gaṇaḥ |</l>
        <l n="cd">evam antyeṣu sarveṣu pṛthagbhūteṣv avasthitam ||</l>
      </lg>
      <lg n="7.52" xml:id="v7_52">
        <l n="ab">svatantreṣu hi vākyatvaṃ kathacinnopalakṣitam |</l>
        <l n="cd">sphoṭajātiniṣedhaś ca syāt padasphoṭajātivat ||</l>
      </lg>
      <lg n="7.53" xml:id="v7_53">
        <l n="ab">vāryaḥ padakramo vākyaṃ yathā varṇakramaḥ padam |</l>
        <l n="cd">buddhyā na copasaṃhartuḥ kramo niṣkṛṣya śakyate ||</l>
      </lg>
      <lg n="7.54" xml:id="v7_54">
        <l n="ab">padāny eva hi tadvanti vartante śrotrabuddhivat |<pb n="609"/></l>
        <l n="cd">tāvatsv eva padeṣv anyaḥ kramo 'nyaś ca pratīyate ||</l>
      </lg>
      <lg n="7.55" xml:id="v7_55">
        <l n="ab">tatra yāvat kramaṃ bhedo vākyārthasya prasajyate |</l>
        <l n="cd">padāntarasya pārārthyādākhyātaṃ yo 'pi manyate ||</l>
      </lg>
      <lg n="7.56" xml:id="v7_56">
        <l n="ab">vākyaṃ prādhānyayogena vākyārthaṃ cāpi bhāvanām |</l>
        <l n="cd">tatrāpi na bahirvastu kriyākārakasaṅgatiḥ ||</l>
      </lg>
      <lg n="7.57" xml:id="v7_57">
        <l n="ab">na kārakāṇām anyonyaṃ na kriyāṇāṃ pratīyate |</l>
        <l n="cd">ukhāyāmodanaṃ kāṣṭhair devadattaḥ paced iti ||</l>
      </lg>
      <lg n="7.58" xml:id="v7_58">
        <l n="ab">dravyāṇāṃ tāvad etasmin na sambandhaḥ parasparam |</l>
        <l n="cd">atyantabhedaniṣpannaṣaṣṭhyabhāvānapekṣaṇaiḥ ||</l>
      </lg>
      <lg n="7.59" xml:id="v7_59">
        <l n="ab">tṛtīyādyapahāreṇa sannidher api bādhanāt |</l>
        <l n="cd">kāṣṭhādīnāṃ ca sambandhaḥ kriyayā na svarūpataḥ ||</l>
      </lg>
      <lg n="7.60" xml:id="v7_60">
        <l n="ab">ārdrādidharmakaiḥ pākas taiḥ kṛto na hi dṛśyate |<pb n="610"/></l>
        <l n="cd">śaktiḥ kāraṇam iṣṭhā ced, amūrtā sāpi niṣkriyā ||</l>
      </lg>
      <lg n="7.61" xml:id="v7_61">
        <l n="ab">śaktair api ca taiḥ pākas tiṣṭhadbhir naiva sādhyate |</l>
        <l n="cd">jvalanādimukhenātha teṣāṃ pākena saṅgatiḥ ||</l>
      </lg>
      <lg n="7.62" xml:id="v7_62">
        <l n="ab">tathāpi karmaṇā kramaṃ na sādhyam iti durbham |</l>
        <l n="cd">bhinnārthasamavetatvān na ca sambandhasambhavaḥ ||</l>
      </lg>
      <lg n="7.63" xml:id="v7_63">
        <l n="ab">na cānyakārakotpādye kārakaṃ kārakāntaram |</l>
        <l n="cd">jvalanādīni kurvanti na ca syuḥ pākasādhanam ||</l>
      </lg>
      <lg n="7.64" xml:id="v7_64">
        <l n="ab">apākasādhanānāṃ ca kutas tenaikavācyatā |</l>
        <l n="cd">jvalanādigatā pāke śaktiś ced upacaryate ||</l>
      </lg>
      <lg n="7.65" xml:id="v7_65">
        <l n="ab">kartṛtvāt tatra kāṣṭhādeḥ karaṇatvādi ca durlabham |<pb n="611"/></l>
        <l n="cd">mukhyaṃ kārakavaicitryam alabdhaṃ jvalanādiṣu ||</l>
      </lg>
      <lg n="7.66" xml:id="v7_66">
        <l n="ab">kathaṃ tu pākavelāyām upacāreṇa labhyate |</l>
        <l n="cd">svavyāpāre ca kāṣṭhādeḥ karaṇatvādyasambhavaḥ ||</l>
      </lg>
      <lg n="7.67" xml:id="v7_67">
        <l n="ab">viklidyanti jvalantīti bibhratīti ca darśanāt |</l>
        <l n="cd">na caiṣāṃ pākavelāyāṃ vyāpārāntaram iṣyate ||</l>
      </lg>
      <lg n="7.68" xml:id="v7_68">
        <l n="ab">ekaprayogavat, tena kartṛtaiva prasajyate |</l>
        <l n="cd">pacinā cānupātteṣu jvalanādiṣv asaṅgatiḥ ||</l>
      </lg>
      <lg n="7.69" xml:id="v7_69">
        <l n="ab">na hi sadbhāvamātreṇa tāni sambandhakāraṇam |</l>
        <l n="cd">na ca śabdāntarair eṣām upādānamataḥ paciḥ ||</l>
      </lg>
      <lg n="7.70" xml:id="v7_70">
        <l n="ab">devadattakriyāvācī na syāt kāṣṭhādisaṅgataḥ |</l>
        <l n="cd">sarvavyāpāravācī cet pacir iṣṭas tathā sati ||</l>
      </lg>
      <lg n="7.71" xml:id="v7_71">
        <l n="ab">kartṛtvam eva kāṣṭāder āpannaṃ devadattavat |</l>
        <l n="cd">dhātunoktakriye nityaṃ kārake kartṛteṣyate ||<pb n="612"/></l>
      </lg>
      <lg n="7.72" xml:id="v7_72">
        <l n="ab">sarveṣāṃ bhāvanāsāmye na hy anyat kartṛlakṣaṇam |</l>
        <l n="cd">kāṣṭhādīni pacantīti vivakṣā yā ca dṛśyate ||</l>
      </lg>
      <lg n="7.73" xml:id="v7_73">
        <l n="ab">sāpi naivopapadyeta yady anyat kartṛlakṣaṇam |</l>
        <l n="cd">ekadhātugṛhītānāṃ na cāsty aṅgapradhānatā ||</l>
      </lg>
      <lg n="7.74" xml:id="v7_74">
        <l n="ab">na kārakaṃ tataḥ karttā prādhānyābhihitakriyam |</l>
        <l n="cd">ataḥ samapradhānānām abhidhā sadasattvayoḥ ||</l>
      </lg>
      <lg n="7.75" xml:id="v7_75">
        <l n="ab">kva cit kārakavaicitryaṃ kva cid aikyaṃ na yujyate |</l>
        <l n="cd">pratyayenāpi naivātra jvalanādiparigrahaḥ ||</l>
      </lg>
      <lg n="7.76" xml:id="v7_76">
        <l n="ab">kartṛmātraṃ tv asau brūyād atha vā tadgatā kriyām |</l>
        <l n="cd">tasmān na pacatīty atra kāṣṭhāder asti saṅgatiḥ ||</l>
      </lg>
      <lg n="7.77" xml:id="v7_77">
        <l n="ab">sarvatra na ca dhātvarthaḥ pratyayārthena yujyate |<pb n="613"/></l>
        <l n="cd">bhāvanā pratyayārtho hi dhātvarthānāṃ ca tāṃ prati ||</l>
      </lg>
      <lg n="7.78" xml:id="v7_78">
        <l n="ab">sādhyasādhanayogyānām upādānaṃ ca dhātubhiḥ |</l>
        <l n="cd">sādhyatvaṃ pākam ity evaṃ pākenaiva ca sādhanam ||</l>
      </lg>
      <lg n="7.79" xml:id="v7_79">
        <l n="ab">pac ity etena rūpeṇa naiko 'py aṃśaḥ pratīyate |</l>
        <l n="cd">vidhibhāvanayoś caikapratyayagrāhyatākṛtaḥ ||</l>
      </lg>
      <lg n="7.80" xml:id="v7_80">
        <l n="ab">dhātvarthāt prathamaṃ tāvat sambandho 'dhyavasīyate |</l>
        <l n="cd">vidhāv avasite tatra kevale bhāvanātmani ||</l>
      </lg>
      <lg n="7.81" xml:id="v7_81">
        <l n="ab">paścāt sambadhyamāno 'pi na dhātvartho vidhīyate |</l>
        <l n="cd">vidhyahīnapravṛtteś ca na sa kāryaḥ śruto 'pi san ||</l>
      </lg>
      <lg n="7.82" xml:id="v7_82">
        <l n="ab">evaṃ kārakavidhyantavidhānasyāpy asambhavaḥ |</l>
        <l n="cd">vidhyantatvaṃ prayājāder niṣedhavyam asaṅgatam ||<pb n="614"/></l>
      </lg>
      <lg n="7.83" xml:id="v7_83">
        <l n="ab">asambaddhatvam eteṣāṃ vācyaṃ śuklagavādivat |</l>
        <l n="cd">tatrārthalakṣaṇā kā cit sambhaved api saṅgatiḥ ||</l>
      </lg>
      <lg n="7.84" xml:id="v7_84">
        <l n="ab">vākyair eva tv asambaddhaiḥ sambandho na prakalpyate |</l>
        <l n="cd">ato 'nyonyāśrayatvaṃ syād ekamūlāprasiddhitaḥ ||</l>
      </lg>
      <lg n="7.85" xml:id="v7_85">
        <l n="ab">evam aṃśatrayāsattvāj jāto nirviṣayo vidhiḥ |</l>
        <l n="cd">dhātvarthakārakāṇāṃ tu sākṣān naivaiṣa sidhyati ||</l>
      </lg>
      <lg n="7.86" xml:id="v7_86">
        <l n="ab">vidher bhāvanayā rodhāt kartus teṣv apravartanāt |</l>
        <l n="cd">kriyākārakasambandhamūlatvāt sarvasaṅgatiḥ ||</l>
      </lg>
      <lg n="7.87" xml:id="v7_87">
        <l n="ab">niṣedhyā tanniṣedhena svasvāmipitṛbandhuṣu |</l>
        <l n="cd">upasarganipātānāṃ kena cin na ca saṅgatiḥ ||</l>
      </lg>
      <lg n="7.88" xml:id="v7_88">
        <l n="ab">parasparaṃ tv asiddhaiva svātantryeṇa ca nāmabhiḥ |<pb n="615"/></l>
        <l n="cd">kriyāviśeṣaṇatvāc ca vinā naivopasargatā ||</l>
      </lg>
      <lg n="7.89" xml:id="v7_89">
        <l n="ab">vākyārtho 'sattvabhūtatvād etair na ca viśiṣyate |</l>
        <l n="cd">kriyādvārā'tha kalpyeta sāpi nākārakātmanaḥ ||</l>
      </lg>
      <lg n="7.90" xml:id="v7_90">
        <l n="ab">asattvabhūm arthaṃ ca nādhyavasyati kārakam |</l>
        <l n="cd">viśeṣaṇatvam apy eṣāṃ naivārthānanurañjanāt ||</l>
      </lg>
      <lg n="7.91" xml:id="v7_91">
        <l n="ab">ānarthakyānyavācitvaviparotaprasādhanāt |</l>
        <l n="cd">pralambate 'yam ityādau teṣāṃ kaś cid arthakaḥ ||</l>
      </lg>
      <lg n="7.92" xml:id="v7_92">
        <l n="ab">prāsādādiṣu cānyo 'rtho viparītaḥ pratiṣṭhate |</l>
        <l n="cd">yena svārthāvirodhena viśeṣa upajanyate ||</l>
      </lg>
      <lg n="7.93" xml:id="v7_93">
        <l n="ab">viśeṣaṇaṃ tadeveṣṭaṃ na tu yat svārthanāśakam |</l>
        <l n="cd">ābhimukhyordhvagatyādiviśeṣo yo 'vagamyate ||</l>
      </lg>
      <lg n="7.94" xml:id="v7_94">
        <l n="ab">tasyāpi kartṛdharmatvān na dhātvarthāṅgateṣyate |</l>
        <l n="cd">kartrā ca saha sambandho nopasargasya vidyate ||</l>
      </lg>
      <lg n="7.95" xml:id="v7_95">
        <l n="ab">aṃśatrayātiriktatvān nāpi bhāvanayā saha |</l>
        <l n="cd">pratiṣedhavikalpādeḥ sambandhaś ca virudhyate ||<pb n="616"/></l>
      </lg>
      <lg n="7.96" xml:id="v7_96">
        <l n="ab">anyarūpaparicchedād vāhyavastvarthavādinām |</l>
        <l n="cd">svaśruteḥ prathamaṃ vastu sadbhāvena nirūpitam ||</l>
      </lg>
      <lg n="7.97" xml:id="v7_97">
        <l n="ab">kathaṃ nañādibhiḥ paścād abhāvam upanīyate |</l>
        <l n="cd">virodhaś ca tayoḥ śrutyor asti nāstīti śabdavat ||</l>
      </lg>
      <lg n="7.98" xml:id="v7_98">
        <l n="ab">vikalpe punarekasya śabdasyaiṣā virodhitā |</l>
        <l n="cd">gavādivac ca naiteṣāṃ svatantrārthāvadhāraṇam ||</l>
      </lg>
      <lg n="7.99" xml:id="v7_99">
        <l n="ab">yena tatpūrvakaṃ santaṃ vākyārthaṃ yāyurātmanā |</l>
        <l n="cd">samudāye 'py asiddhatvāt yena vakṣyaty ahetutām ||</l>
      </lg>
      <lg n="7.100" xml:id="v7_100">
        <l n="ab">gamyate cet yato 'vocat pratyekāśaktisiddhaye |</l>
        <l n="cd">asambandhāt padārthānām iti pūrvoktayā diśā ||</l>
      </lg>
      <lg n="7.101" xml:id="v7_101">
        <l n="ab">sann apy ajñāyamānatvād asann ity abhidhīyate |<pb n="617"/></l>
        <l n="cd">aikaikaśye padārthānāṃ vākyārthe vyabhicāritā ||</l>
      </lg>
      <lg n="7.102" xml:id="v7_102">
        <l n="ab">prāgasiddheḥ samastānām asādhāraṇaduṣṭatā |</l>
        <l n="cd">padārthān eva vākyārthaṃ yaḥ sāmastyena manyate ||</l>
      </lg>
      <lg n="7.103" xml:id="v7_103">
        <l n="ab">gaur aśvaḥ puruṣo hastīty atrāpy asya prasajyate |</l>
        <l n="cd">vyastasya yo 'rthaḥ śabdasya na sāmastye jahāti tam ||</l>
      </lg>
      <lg n="7.104" xml:id="v7_104">
        <l n="ab">taṃ cojjhati na viśrambhaḥ padārthaṃ prati labhyate |</l>
        <l n="cd">tatra dvitrādisāmānyavijñānaṃ kevalaṃ bhavet ||</l>
      </lg>
      <lg n="7.105" xml:id="v7_105">
        <l n="ab">anekaśabdavijñānān na viśeṣāvadhāraṇam |<pb n="618"/></l>
        <l n="cd">padārthasaṅgate 'rthe ced vākyaṃ sākṣāt pravarttate ||</l>
      </lg>
      <lg n="7.106" xml:id="v7_106">
        <l n="ab">padārthasaṃvidas tatra na syād dṛṣṭopakāritā |</l>
        <l n="cd">tenājñātapadārtho 'pi budhyetaiva svabhāvataḥ ||</l>
      </lg>
      <lg n="7.107" xml:id="v7_107">
        <l n="ab">tān vānurudhyamānasya kāraṇaṃ syusta eva te |</l>
        <l n="cd">tatra coktam, ato nāsti vākyadhīmūlasambhavaḥ ||</l>
      </lg>
      <lg n="7.108" xml:id="v7_108">
        <l n="ab">tataś cārthād bhavel loke, vedārthas tv apramāṇakaḥ |</l>
        <l n="cd">samayāt puruṣāṇāṃ vā guṇavṛddhyādivanmataḥ ||</l>
      </lg>
      <lg n="7.109" xml:id="v7_109">
        <l n="ab">niṣkāraṇo 'pi sannartho yājñikaiḥ paribhāṣitaḥ |</l>
        <l n="cd">tatra coktaṃ kathāvat tu saṅghātāt pauruṣeyatā ||<pb n="619"/></l>
      </lg>
      <lg n="7.110" xml:id="v7_110">
        <l n="ab">na cāptaḥ puruṣo 'trāsti, tena vedāpramāṇatā |</l>
        <l n="cd">atrābhidhīyate, yady apy asti mūlāntaraṃ na naḥ ||</l>
      </lg>
      <lg n="7.111" xml:id="v7_111">
        <l n="ab">padārthānāṃ tu mūlatvaṃ dṛṣṭaṃ tadbhāvabhāvataḥ |</l>
        <l n="cd">satyaṃ na vācakaṃ vākyaṃ vākyārthasyopapadyate ||</l>
      </lg>
      <lg n="7.112" xml:id="v7_112">
        <l n="ab">anyathāpy upapannatvāc chaktis tatrāpramāṇikā |</l>
        <l n="cd">pada eva hi varṇānāṃ śaktiḥ kleśena kalpitā ||</l>
      </lg>
      <lg n="7.113" xml:id="v7_113">
        <l n="ab">tirobhāvād iha tv eṣāṃ bhavet kleśatareṇa sā |</l>
        <l n="cd">bahavaś cānusandheyā varṇāś ciratirohitāḥ ||</l>
      </lg>
      <lg n="7.114" xml:id="v7_114">
        <l n="ab">padārtheṣūpayuktānāṃ punarvyāpārakalpanā |<pb n="620"/></l>
        <l n="cd">padārthānāṃ ca sāmarthyaṃ gamyamānam apahnutam ||</l>
      </lg>
      <lg n="7.115" xml:id="v7_115">
        <l n="ab">ānantaryād dhi vākyārthas taddhetutvaṃ na muñcati |</l>
        <l n="cd">ekayaiva hi saṃskṛtyā kathaṃ kāryadvayaṃ bhavet ||</l>
      </lg>
      <lg n="7.116" xml:id="v7_116">
        <l n="ab">na caiṣāṃ pūrvasaṃskārād anyo 'stīti pratīyate |</l>
        <l n="cd">na cānyavarṇavelāyāṃ teṣv ālocanasambhavaḥ ||</l>
      </lg>
      <lg n="7.117" xml:id="v7_117">
        <l n="ab">padatadvācyasambandhabuddhivyavadhibādhanāt |</l>
        <l n="cd">pratyakṣasmṛtirūpāto na teṣv ekāsti vākyadhīḥ ||</l>
      </lg>
      <lg n="7.118" xml:id="v7_118">
        <l n="ab">tasmāc ca vākyanirbhāsā vākyaṃ sā dhīr na kalpate |</l>
        <l n="cd">vākyam ity anayā buddhyā na cātmāṃśaḥ pratīyate ||</l>
      </lg>
      <lg n="7.119" xml:id="v7_119">
        <l n="ab">na ca vākyārthabuddhyedaṃ śūnyavāde nirūpitam |<pb n="621"/></l>
        <l n="cd">vākyavākyārthyor aikye bāhyābhyantaravādinām ||</l>
      </lg>
      <lg n="7.120" xml:id="v7_120">
        <l n="ab">vicchinnabhāgabuddhīnāṃ mṛṣātvaṃ niṣpramāṇakam |</l>
        <l n="cd">kalpyamāne 'pi naivaṃ ca vastubuddhir nivarttate ||</l>
      </lg>
      <lg n="7.121" xml:id="v7_121">
        <l n="ab">teṣv eva ca padārtheṣu prakḷptastokaśaktiṣu |</l>
        <l n="cd">āvāpodvāparacanābhedād vākyeṣv anantā ||</l>
      </lg>
      <lg n="7.122" xml:id="v7_122">
        <l n="ab">stokaśaktyupapanne 'rthe bahuśaktyapramāṇatā |</l>
        <l n="cd">vākyatacchaktyanantatve nārthāpattis tato bhavet ||</l>
      </lg>
      <lg n="7.123" xml:id="v7_123">
        <l n="ab">na cāvayavabuddhīnāṃ sādṛśyād bhrāntikalpanā |</l>
        <l n="cd">na prasiddhāḥ pṛthagbhūtā mukhyā hy avayavāḥ kva cit ||</l>
      </lg>
      <lg n="7.124" xml:id="v7_124">
        <l n="ab">nāvayavyantare yasmāt sarvavākyeṣv abhāgatā |</l>
        <l n="cd">satām avayavānāṃ hi syād vā sadṛśatā na vā ||<pb n="622"/></l>
      </lg>
      <lg n="7.125" xml:id="v7_125">
        <l n="ab">sādṛśyaṃ narasiṃhādau yuktaṃ jātyantare sati |</l>
        <l n="cd">tatra hy avayavāḥ siddhāḥ prāksaṃyogavibhāginaḥ ||</l>
      </lg>
      <lg n="7.126" xml:id="v7_126">
        <l n="ab">pāṇyādayo hi vicchinnā dṛśyante nṛśarīrataḥ |</l>
        <l n="cd">deheṣu ca pṛthagbuddhis teṣu sarveṣu jāyate ||</l>
      </lg>
      <lg n="7.127" xml:id="v7_127">
        <l n="ab">tatra tatsadṛśatvād vā tatsāmānyena vaikatā |</l>
        <l n="cd">hastādiṣūpapanneti pratyabhijñānasambhavaḥ ||</l>
      </lg>
      <lg n="7.128" xml:id="v7_128">
        <l n="ab">tadvad atrāpi sādṛśyaṃ yadi nāmāvadhāryate |</l>
        <l n="cd">siddhe 'vayavasatyatve mṛṣā nirbhāgakalpanā ||</l>
      </lg>
      <lg n="7.129" xml:id="v7_129">
        <l n="ab">asatā yat tu sādṛśyam asataḥ parikalpyate |</l>
        <l n="cd">dhruvaṃ śaśaviṣāṇena kharaśṛṅgasya tad bhavet ||</l>
      </lg>
      <lg n="7.130" xml:id="v7_130">
        <l n="ab">athāsattvena sādṛśyam atrāpy astīti manyate |</l>
        <l n="cd">sarvatraivaṃ samānatvāt kaś cin nāsadṛśo bhavet ||</l>
      </lg>
      <lg n="7.131" xml:id="v7_131">
        <l n="ab">bhāgaś citre 'pi dṛṣṇādir dṛṣṭa eva sadṛktayā |<pb n="623"/></l>
        <l n="cd">ekadeśaś ca madye 'pi samyaktiktaraseṣu ca ||</l>
      </lg>
      <lg n="7.132" xml:id="v7_132">
        <l n="ab">citrabuddhes tu naivāsti pratītir bhāgaśo mama |</l>
        <l n="cd">ākārābhāvataḥ, artho 'tra citraḥ sāvayavaḥ sa ca ||</l>
      </lg>
      <lg n="7.133" xml:id="v7_133">
        <l n="ab">tasmān na padavarṇānām asattvāt sadṛśī gatiḥ |</l>
        <l n="cd">vākyasyāpi na sādṛśyaṃ tatrāvayavavarjanāt ||</l>
      </lg>
      <lg n="7.134" xml:id="v7_134">
        <l n="ab">syād varṇapadaniṣkṛṣṭir na ca vākyasadṛktayā |</l>
        <l n="cd">tena na syād apoddhāras teṣām ālambanād ṛte ||<pb n="624"/></l>
      </lg>
      <lg n="7.135" xml:id="v7_135">
        <l n="ab">na ca vyañjakabhedo 'pi padavarṇādṛte 'sti te |</l>
        <l n="cd">sūkṣmatvād, aṇukalpānāṃ dhvanīnāṃ parikalpanāt ||</l>
      </lg>
      <lg n="7.136" xml:id="v7_136">
        <l n="ab">na ca kāryāntarārambhas tais tādṛgupapadyate |</l>
        <l n="cd">tenāṇumātraśabdāṃśagṛhītiḥ kevalā bhavet ||</l>
      </lg>
      <lg n="7.137" xml:id="v7_137">
        <l n="ab">sator api ca nādānāṃ pṛthaktvakramavattvayoḥ |</l>
        <l n="cd">vyaṅgyābhāvena naivaiṣām abhivyaktiḥ prasidhyati ||</l>
      </lg>
      <lg n="7.138" xml:id="v7_138">
        <l n="ab">kṛtsnasya yaugapadyena bhaved vāvagatir na vā |</l>
        <l n="cd">naiva prāksakalād vākyād grāhyaṃ kiñ cit tavāsti hi ||</l>
      </lg>
      <lg n="7.139" xml:id="v7_139">
        <l n="ab">tad eva sakalaṃ vākyaṃ nyūnam anyadapekṣya ca |</l>
        <l n="cd">tadviruddham, <pb n="625"/>  na cābhinne nyūnasākalyakalpanā ||</l>
      </lg>
      <lg n="7.140" xml:id="v7_140">
        <l n="ab">pṛthakprasiddhasadbhāvaṃ tripadaṃ ca catuṣpade |</l>
        <l n="cd">nāstīti yadi kalpyeta vṛkṣo na syāt tadā vane ||</l>
      </lg>
      <lg n="7.141" xml:id="v7_141">
        <l n="ab">pṛthakprasiddhyamithyātvāt syād vākyāntaratā yadi |</l>
        <l n="cd">vākyāc chabdāntaratvaṃ syāt tathaiva padavarṇayoḥ ||</l>
      </lg>
      <lg n="7.142" xml:id="v7_142">
        <l n="ab">tasmād yathā mahāvākye laghūnām anirākriyā |</l>
        <l n="cd">tathaiva padavarṇānāṃ nāsattvaṃ vākyabuddhiṣu ||</l>
      </lg>
      <lg n="7.143" xml:id="v7_143">
        <l n="ab">kevalasyāprayogāc cet, mahadarthe laghor api |</l>
        <l n="cd">alpārthe tatprayuktaṃ cet svārthe tadvat padāni naḥ ||<pb n="626"/></l>
      </lg>
      <lg n="7.144" xml:id="v7_144">
        <l n="ab">yady api vyavahāraṅgaṃ na pūrṇaṃ padavarṇayoḥ |</l>
        <l n="cd">tathāpy asty eva sadbhāvas tanmātre prayuyukṣite ||</l>
      </lg>
      <lg n="7.145" xml:id="v7_145">
        <l n="ab">padārthamātram eveṣṭaṃ viśeṣe 'vagate kva cit |</l>
        <l n="cd">padaṃ prayuñjate ke cid varṇaṃ vārthasamanvitam ||</l>
      </lg>
      <lg n="7.146" xml:id="v7_146">
        <l n="ab">granthādhyayanavelāyāṃ svarūpeṇāvadhāraṇam |</l>
        <l n="cd">pradhānaṃ padavarṇānāṃ vicchinnānām upāśritam ||</l>
      </lg>
      <lg n="7.147" xml:id="v7_147">
        <l n="ab">tadā prasiddhasattvānāṃ cottaratrāsti sādhanam |</l>
        <l n="cd">na hi vākyārthabuddhyaiṣāṃ rūpaṃ kiñ cid viruddhyate ||</l>
      </lg>
      <lg n="7.148" xml:id="v7_148">
        <l n="ab">yady apy eṣāṃ na sāmarthyaṃ kevalānāṃ tadudgame |</l>
        <l n="cd">aviruddhas tu sadbhāvaḥ kāryāśaktarathāṅgavat ||</l>
      </lg>
      <lg n="7.149" xml:id="v7_149">
        <l n="ab">kevalasyāprayogitvaṃ tenānaikāntikīkṛtam |</l>
        <l n="cd">kāryād ṛte 'pi dṛṣṭir yā, <pb n="627"/>  sā śabde 'py upapāditā ||</l>
      </lg>
      <lg n="7.150" xml:id="v7_150">
        <l n="ab">sadbhāve padavarṇānāṃ bhedo yaḥ paramāṇuvat |</l>
        <l n="cd">sarvābhāvas tataś ceti seyaṃ bālabibhīṣikā ||</l>
      </lg>
      <lg n="7.151" xml:id="v7_151">
        <l n="ab">yathā tantvādayaḥ siddhāḥ paramāṇuṣu satsv api |</l>
        <l n="cd">tathā satsv api bhāgeṣu na varṇādi virotsyate ||</l>
      </lg>
      <lg n="7.152" xml:id="v7_152">
        <l n="ab">kiñ cit sāvayavaṃ dṛṣṭvā na ca sarvaṃ prasajyate |</l>
        <l n="cd">ghaṭasāvayavatve 'pi na bhāgaḥ paramāṇuṣu ||</l>
      </lg>
      <lg n="7.153" xml:id="v7_153">
        <l n="ab">tad atra padavarṇānāṃ bhedaṃ pratyakṣasādhitam |</l>
        <l n="cd">varṇāṃśānupapattyā kaḥ śaknuyādapabādhitum ||<pb n="628"/></l>
      </lg>
      <lg n="7.154" xml:id="v7_154">
        <l n="ab">asattve ye ca dṛṣṭāntāḥ prakṛtipratyayādayaḥ |</l>
        <l n="cd">asiddhās te, yato loke tatsadbhāvaḥ pratīyate ||</l>
      </lg>
      <lg n="7.155" xml:id="v7_155">
        <l n="ab">naiva hi prakriyāmātraṃ śāstrataḥ parikalpyate |</l>
        <l n="cd">pratyakṣaṃ hy eva tadrūpaṃ vācyam apy anyavācyavat ||</l>
      </lg>
      <lg n="7.156" xml:id="v7_156">
        <l n="ab">krameṇa hi pratīyete prakṛtipratyayau pade |</l>
        <l n="cd">tadāgame tadartho 'pi svasaṃvedyaḥ krameṇa naḥ ||</l>
      </lg>
      <lg n="7.157" xml:id="v7_157">
        <l n="ab">anvayavyatirekābhyām apy artho gamyate tayoḥ |</l>
        <l n="cd">amādyupajanāpāye vṛkṣārtho hy anugamyate ||</l>
      </lg>
      <lg n="7.158" xml:id="v7_158">
        <l n="ab">vṛkṣaṃ vṛkṣeṇa cety atra vṛkṣatvaṃ tāvad eva hi |</l>
        <l n="cd">karmatvaṃ hīyate pūrvaṃ karaṇatvaṃ ca jāyate ||</l>
      </lg>
      <lg n="7.159" xml:id="v7_159">
        <l n="ab">tathā vṛkṣaṃ ghaṭaṃ ceti karmatvam anugamyate |</l>
        <l n="cd">vṛkṣatvaṃ hīyate 'nyā ca ghaṭadhīrupajāyate ||</l>
      </lg>
      <lg n="7.160" xml:id="v7_160">
        <l n="ab">tatra yo 'nveti yaṃ śabdam arthas tasya bhaved asau |</l>
        <l n="cd">anyathānupapattyā hi śaktis tatrāvatiṣṭhate ||<pb n="629"/></l>
      </lg>
      <lg n="7.161" xml:id="v7_161">
        <l n="ab">yat kūpayūpasūpādau samāne 'py upabandhane |</l>
        <l n="cd">nāsty arthānugamaḥ kaś cit tan na śabdo 'parādhyati ||</l>
      </lg>
      <lg n="7.162" xml:id="v7_162">
        <l n="ab">nānvayavyatirekābhyām apūrvārthāvadhāraṇam |</l>
        <l n="cd">saṃsṛṣṭe 'vagate 'rthe hi tābhyāṃ śaktir niyamyate ||</l>
      </lg>
      <lg n="7.163" xml:id="v7_163">
        <l n="ab">tenānekātmakāc chabdād anekārthāvabodhane |</l>
        <l n="cd">siddhe yadāgame yo 'rthaḥ sa tasyaivāvadhāryate ||</l>
      </lg>
      <lg n="7.164" xml:id="v7_164">
        <l n="ab">evaṃ pipīlikāpaṅkte reṇucakrānvaye sati |</l>
        <l n="cd">gajāśvopajanāpāye 'py atādarthyam aśaktitaḥ ||<pb n="630"/></l>
      </lg>
      <lg n="7.165" xml:id="v7_165">
        <l n="ab">asty eva ca gajāśveṣu sāmānyaṃ reṇukāraṇam |</l>
        <l n="cd">dṛḍhaprāṇiviśeṣatvaṃ samastavyastalakṣitam ||</l>
      </lg>
      <lg n="7.166" xml:id="v7_166">
        <l n="ab">dṛṣṭā pipīlikāpaṅktiḥ kevalā reṇuvarjitā |</l>
        <l n="cd">hastyādyanvayinī tena na hetutvaṃ prapadyate ||</l>
      </lg>
      <lg n="7.167" xml:id="v7_167">
        <l n="ab">prakṛtipratyayādīnāṃ kevalāviniyogataḥ |</l>
        <l n="cd">yathaivārthā na dṛśyante tathā cānartham apy adaḥ ||</l>
      </lg>
      <lg n="7.168" xml:id="v7_168">
        <l n="ab">nāmākhyātādisākalyavaikalyānugame sati |</l>
        <l n="cd">tadarthāsambhavo dṛṣṭaḥ padavākyāntarāśrayaḥ ||</l>
      </lg>
      <lg n="7.169" xml:id="v7_169">
        <l n="ab">viprāśvaḥ pacate yātaṃ rājahastinyagāditi |</l>
        <l n="cd">tathānyarūpam anyādṛk rājñā dadhy atra gām iti ||</l>
      </lg>
      <lg n="7.170" xml:id="v7_170">
        <l n="ab">vipraśabdau kva cid dṛṣṭānupasargārthavācinau |</l>
        <l n="cd">samudāyas tathānyatra brāhmaṇatvāvabodhakaḥ ||</l>
      </lg>
      <lg n="7.171" xml:id="v7_171">
        <l n="ab">aśva ity api nāmedam ākhyātaṃ luṅi cedṛśam |</l>
        <l n="cd">ākhyātaṃ pacateśabdaḥ paca te iti vā dvayam ||<pb n="631"/></l>
      </lg>
      <lg n="7.172" xml:id="v7_172">
        <l n="ab">strīdvitvaṃ puṃbahutvaṃ vā te ṣaṣṭhyartha caturthyatha |</l>
        <l n="cd">pacate iti sarvaṃ vā caturthyantaṃ śatuḥ padam ||</l>
      </lg>
      <lg n="7.173" xml:id="v7_173">
        <l n="ab">yātaṃ loṇmadhyamadvitvamayātaṃ laṅi vā bhvet |</l>
        <l n="cd">kartṛniṣṭhādvitīyāntaṃ prathamāntaṃ napuṃsakam ||</l>
      </lg>
      <lg n="7.174" xml:id="v7_174">
        <l n="ab">rājahastī samāso vā rājaloṇmadhyamo 'pi vā |</l>
        <l n="cd">hastinītyatha saptamyāmatha strīpratyayāntaram ||</l>
      </lg>
      <lg n="7.175" xml:id="v7_175">
        <l n="ab">agāditi luṅantaṃ syādago vā pañcamīparaḥ |</l>
        <l n="cd">tānattītyatha vāpy evaṃ kvibanto 'yaṃ samāsabhāk ||</l>
      </lg>
      <lg n="7.176" xml:id="v7_176">
        <l n="ab">evamarthavikalpena bhede 'rtho nāvatiṣṭhate |</l>
        <l n="cd">nirbhāge vācake vākye samastādasti nirṇyaḥ ||</l>
      </lg>
      <lg n="7.177" xml:id="v7_177">
        <l n="ab">tasmān na yo yam anveti sarvadā tena so 'rthavān |</l>
        <l n="cd">anarthakatvavijñānāt tadrūpe 'pi padāntare ||</l>
      </lg>
      <lg n="7.178" xml:id="v7_178">
        <l n="ab">tathā rājārthavān dṛṣṭo rājñety atra ca nāsty asau |</l>
        <l n="cd">dadhi gaur iti nāpīmau vidmo dadhy atra gāmiti ||</l>
      </lg>
      <lg n="7.179" xml:id="v7_179">
        <l n="ab">anyasmiñ jñātasambandhe niṣiddho 'nyaś ca vācakaḥ |<pb n="632"/></l>
        <l n="cd">na ca sarvavikārāṇām ānantyāt saṅgatīkṣaṇam ||</l>
      </lg>
      <lg n="7.180" xml:id="v7_180">
        <l n="ab">tasmād anarthakair eva vinā jātiguṇānvayāt |</l>
        <l n="cd">prakṛtipratyayādyantapadabhāgavivarjitaiḥ ||</l>
      </lg>
      <lg n="7.181" xml:id="v7_181">
        <l n="ab">vākyair eva viśiṣṭho 'rthaḥ svatantraiḥ pratipādyate |</l>
        <l n="cd">bhāgaśaḥ kathitopāyair aśvakarṇājakarṇavat ||</l>
      </lg>
      <lg n="7.182" xml:id="v7_182">
        <l n="ab">atra brūmaḥ padātmā na sarveṣv eteṣu bhidyate |</l>
        <l n="cd">kena cid dhaddharmabhedena jarā rājetivat kramāt ||</l>
      </lg>
      <lg n="7.183" xml:id="v7_183">
        <l n="ab">padāvadhāraṇopāyān bahūnicchanti sūrayaḥ |</l>
        <l n="cd">kramanyūnātiriktatvasvaravākyasmṛtiśrutīḥ ||<pb n="633"/></l>
      </lg>
      <lg n="7.184" xml:id="v7_184">
        <l n="ab">śeṣān arthān paricchidya svarūpair vākyagocarān |</l>
        <l n="cd">tatsambandhānurūpārthavācitvenānyanirṇayaḥ ||</l>
      </lg>
      <lg n="7.185" xml:id="v7_185">
        <l n="ab">tatrāvadhṛtanāmārthair ākhyātāpekṣaṇena tat |</l>
        <l n="cd">ākhyāte sati nāmatvaṃ bhaved ubhayasambhave ||</l>
      </lg>
      <lg n="7.186" xml:id="v7_186">
        <l n="ab">yathā ca puruṣākāre samāne 'py avagamyate |</l>
        <l n="cd">smaraṇād brāhmaṇatvādi prakṛtipratyayānvayāt ||</l>
      </lg>
      <lg n="7.187" xml:id="v7_187">
        <l n="ab">tathānvākhyānabhedena prakṛtipratyayādibhiḥ |</l>
        <l n="cd">nāmākhyātavyavasthānaṃ smaraṇenopalakṣyate ||</l>
      </lg>
      <lg n="7.188" xml:id="v7_188">
        <l n="ab">aprāptasmṛtyupāyānāṃ viveko 'yaṃ na jāyate |</l>
        <l n="cd">ajñāte pitṛsaṃbandhe tulyo 'sau brāhmaṇādiṣu ||</l>
      </lg>
      <lg n="7.189" xml:id="v7_189">
        <l n="ab">tathā śrutyaiva sandigdhaṃ kiñ cin nirṇīyate padam |</l>
        <l n="cd">sāmānādhikaraṇyena prasiddhākhyātanāmabhiḥ ||<pb n="634"/></l>
      </lg>
      <lg n="7.190" xml:id="v7_190">
        <l n="ab">nanv ayaṃ na vibhāgaḥ syāt padajātimanicchataḥ |</l>
        <l n="cd">nāmākhyātamatigrāhyāḥ kathaṃ varṇāsta eva te ||</l>
      </lg>
      <lg n="7.191" xml:id="v7_191">
        <l n="ab">kena vā neṣyate jātiḥ padajātacatuṣṭaye |</l>
        <l n="cd">suptiṅkṛttaddhitāḥ santi tathā dhātvādijātayaḥ ||</l>
      </lg>
      <lg n="7.192" xml:id="v7_192">
        <l n="ab">padaikye 'py aviruddheyam atyantānatirekiṇī |</l>
        <l n="cd">varṇā eveti cagranthe niṣiddhātyantabhinnatā ||</l>
      </lg>
      <lg n="7.193" xml:id="v7_193">
        <l n="ab">bhramaṇatvādivac cāsau vyajyate kramavarttibhiḥ |</l>
        <l n="cd">antyavarṇe 'tha vā vyaktiḥ pūrvasaṃskṛtyapekṣiṇi ||</l>
      </lg>
      <lg n="7.194" xml:id="v7_194">
        <l n="ab">yad vā yenaiva dharmeṇa vyaṅktuṃ jātyantaraṃ kṣamāḥ |</l>
        <l n="cd">varṇāḥ svarūpasāmye 'pi tenākhyātādibuddhiṣu ||<pb n="635"/></l>
      </lg>
      <lg n="7.195" xml:id="v7_195">
        <l n="ab">vanapaṅktyādivac caiṣu samudāyeṣv asatsv api |</l>
        <l n="cd">bhinnākhyātādisāmānyavyavahāro bhaviṣyati ||</l>
      </lg>
      <lg n="7.196" xml:id="v7_196">
        <l n="ab">dhātupratyayatadvācyasāmānyānām iyaṃ gatiḥ |</l>
        <l n="cd">taddhitākhyātakṛdrūpaṃ nityaṃ hi smaryate janaiḥ ||</l>
      </lg>
      <lg n="7.197" xml:id="v7_197">
        <l n="ab">na cānvākhyānamātreṇa kalpitaṃ tacchabādivat |</l>
        <l n="cd">prayujyate hi yadrūpaṃ tadupāye na tiṣṭhati ||<pb n="636"/></l>
      </lg>
      <lg n="7.198" xml:id="v7_198">
        <l n="ab">avadhyagrahaṇaṃ yat tu prakṛtipratyayau prati |</l>
        <l n="cd">anvākhyānavisaṃvādād ity etac ca na duṣyati ||</l>
      </lg>
      <lg n="7.199" xml:id="v7_199">
        <l n="ab">tatra hy āptanaroktīnāṃ prāmāṇyam upapadyate |</l>
        <l n="cd">yad vā tulyabalatvena vikalpena matāntaram ||</l>
      </lg>
      <lg n="7.200" xml:id="v7_200">
        <l n="ab">prakṛtiḥ pratyayāṃśo vā kaś cit tāvan na bhidyate |</l>
        <l n="cd">śiṣṭe vikaraṇādau tu yatheṣṭāṅgāṅgikalpanā ||</l>
      </lg>
      <lg n="7.201" xml:id="v7_201">
        <l n="ab">dhūmādāv api vahnyaṃśo kaś cid aṃśo 'numāpakaḥ |</l>
        <l n="cd">anyaḥ sādhāraṇo yadvat tadvad atra bhaviṣyati ||</l>
      </lg>
      <lg n="7.202" xml:id="v7_202">
        <l n="ab">yathā ca nityarūpatvān na tatrāṃśāntaroddhṛtiḥ |</l>
        <l n="cd">tathātrāgamako 'py aṃśo nityatve na vyavasthitaḥ ||</l>
      </lg>
      <lg n="7.203" xml:id="v7_203">
        <l n="ab">yatra pratyayalopena prakṛtiḥ syāt kvibantabat |</l>
        <l n="cd">śuddhaḥ prakṛtilopena pratyayo vādhunādivat ||</l>
      </lg>
      <lg n="7.204" xml:id="v7_204">
        <l n="ab">tanmātrasya dviśaktitvaṃ tatra śabdasvabhāvataḥ |</l>
        <l n="cd">vākyārthe taddhitāntādipadasāmarthyabhedavat ||</l>
      </lg>
      <lg n="7.205" xml:id="v7_205">
        <l n="ab">ekadeśānumānena ke cid āhur dvayārthatām |</l>
        <l n="cd">apare 'rthaikadeśena bruvate 'nyārthalakṣaṇām ||<pb n="637"/></l>
      </lg>
      <lg n="7.206" xml:id="v7_206">
        <l n="ab">tattvayuktaṃ yato nāsti lakṣaṇārūpatā mateḥ |</l>
        <l n="cd">mukhyatvenaiva buddhir naḥ kvibantādiṣu jāyate ||</l>
      </lg>
      <lg n="7.207" xml:id="v7_207">
        <l n="ab">lakṣaṇādipravṛttiś ca na śāstreṇānugamyate |</l>
        <l n="cd">tatsaṅkare ca tenaiva vācyavācakanirṇayaḥ ||</l>
      </lg>
      <lg n="7.208" xml:id="v7_208">
        <l n="ab">na ca tena sahaitasya vijñātā sahavācitā |</l>
        <l n="cd">lokaprayuktaśabdārtho nopāyatvāc ca mucyate ||</l>
      </lg>
      <lg n="7.209" xml:id="v7_209">
        <l n="ab">ākhyātapratyayenāpi sahāsāv upalakṣitaḥ |</l>
        <l n="cd">kāmaṃ tadīyam apy arthaṃ gamayed anumānataḥ ||<pb n="638"/></l>
      </lg>
      <lg n="7.210" xml:id="v7_210">
        <l n="ab">tāvatyaṃśe na kalpyau ca prakṛtipratyayau punaḥ |</l>
        <l n="cd">sa evārthadviśaktitve varaṃ kleśaḥ samāśritaḥ ||</l>
      </lg>
      <lg n="7.211" xml:id="v7_211">
        <l n="ab">nirjñātaparimāṇasya smaraṇānugamād vinā |</l>
        <l n="cd">nānātvaṃ kalpayitvāsya kaḥ śaktiṃ kalpayiṣyati ||</l>
      </lg>
      <lg n="7.212" xml:id="v7_212">
        <l n="ab">dadhyatreti yadanyādṛkpadaṃ pūrvāvadhāritāt |</l>
        <l n="cd">ke cid āhus tad evedam ajānantaryadūṣitam ||</l>
      </lg>
      <lg n="7.213" xml:id="v7_213">
        <l n="ab">pratyabhijñāyate tad dhi sa cārthaḥ sampratīyate |</l>
        <l n="cd">ikāre tu yavijñānamakāraparasaṃhite ||</l>
      </lg>
      <lg n="7.214" xml:id="v7_214">
        <l n="ab">atha vātmīyasiddhāntād yakāratve 'sya saty api |</l>
        <l n="cd">dadhivācyārthaṃ sāmarthyaṃ lakṣaṇād avagamyate ||</l>
      </lg>
      <lg n="7.215" xml:id="v7_215">
        <l n="ab">tathā hy aśrutadadhyatro lakṣaṇānugamād vinā |</l>
        <l n="cd">vyutpannadadhiśabdo 'pi dadhyatreti na buddhyate ||<pb n="639"/></l>
      </lg>
      <lg n="7.216" xml:id="v7_216">
        <l n="ab">vikārānantyato yas tu sambandhajñaptyasambhavaḥ |</l>
        <l n="cd">lakṣaṇāt tadvidukter vā nātikleśo bhaviṣyati ||</l>
      </lg>
      <lg n="7.217" xml:id="v7_217">
        <l n="ab">kiyat padam iti jñānaṃ yat tu tatra na jāyate |</l>
        <l n="cd">svarāntaṃ vyañjanāntaṃ vā na cājñāte 'rthanirṇayaḥ ||</l>
      </lg>
      <lg n="7.218" xml:id="v7_218">
        <l n="ab">taducyate padacchede tadapabhraṃśatāṃ vrajet |</l>
        <l n="cd">saṃhitāviṣaye cāsya smaryate sādhuśabdatā ||</l>
      </lg>
      <lg n="7.219" xml:id="v7_219">
        <l n="ab">etasmiṃs tu pratīmo 'rtham agṛhītāvadhāv api |</l>
        <l n="cd">tena saty api vicchede pade bhedo 'rthabhedataḥ ||</l>
      </lg>
      <lg n="7.220" xml:id="v7_220">
        <l n="ab">jñāyate cāvadhis tatra vyañjanānto na tūcyate |</l>
        <l n="cd">dadhiśabdāvabodhyatvān nityaṃ nityasamāsavat ||</l>
      </lg>
      <lg n="7.221" xml:id="v7_221">
        <l n="ab">etena rājarājñādiśabdānāṃ dattam uttaram |<pb n="640"/></l>
        <l n="cd">kiñ cid aṃśasamānaṃ hi tadarthaṃ tatpadāntaram ||</l>
      </lg>
      <lg n="7.222" xml:id="v7_222">
        <l n="ab">yat tu brāhmaṇavastrādau brāhmaṇārtho na gamyate |</l>
        <l n="cd">avadhyantaratas tatra tatpadāntarajṛmbhitam ||</l>
      </lg>
      <lg n="7.223" xml:id="v7_223">
        <l n="ab">utsargasyāpavādena bādhaḥ kasya na sammataḥ |</l>
        <l n="cd">tad brāhmapadam utsṛṣṭaṃ bādhyate 'nyāvadhau pade ||</l>
      </lg>
      <lg n="7.224" xml:id="v7_224">
        <l n="ab">tattvenāvadhim utkṛṣya yady ucyeta padāntaram |</l>
        <l n="cd">kena svārtho 'sya vāryeta devadattādiśabdavat ||</l>
      </lg>
      <lg n="7.225" xml:id="v7_225">
        <l n="ab">evam evāśvakarṇādau samudāyaprasiddhitaḥ |</l>
        <l n="cd">vāryate 'vayavasyārtho vṛkṣādyarthāvadhāraṇāt ||</l>
      </lg>
      <lg n="7.226" xml:id="v7_226">
        <l n="ab">arthaprakaraṇādhīnabādhitasvārthayor api |</l>
        <l n="cd">samastavyastayor bhūyaḥ sa evārthaḥ pratīyate ||<pb n="641"/></l>
      </lg>
      <lg n="7.227" xml:id="v7_227">
        <l n="ab">gośuklādipadānāṃ tu samastavyastabhāvinām |</l>
        <l n="cd">svārthahānir na dṛṣṭeti kvānarthakyaṃ bhaviṣyati ||</l>
      </lg>
      <lg n="7.228" xml:id="v7_228">
        <l n="ab">padārthānugataś caiṣa vādyārtho gamyate sadā |</l>
        <l n="cd">na viśiṣṭārthatā tasmād vākyasvātantryasādhinī ||</l>
      </lg>
      <lg n="7.229" xml:id="v7_229">
        <l n="ab">na vimuñcanti sāmarthyaṃ vākyārtheṣu padāni naḥ |</l>
        <l n="cd">tanmātrāvasiteṣv eṣu padārthebhyaḥ sa gamyate ||</l>
      </lg>
      <lg n="7.230" xml:id="v7_230">
        <l n="ab">aśābde cāpi vākyārthai na padārtheṣv aśābdatā |</l>
        <l n="cd">vākyārthasyeva naiteṣāṃ nimittāntarasambhavaḥ ||</l>
      </lg>
      <lg n="7.231" xml:id="v7_231">
        <l n="ab">sambaddham eva caite 'rthaṃ gamayantyavinābhuvam |</l>
        <l n="cd">sāmānyaṃ svaviśeṣeṇa vinā na hy upapadyate ||<pb n="642"/></l>
      </lg>
      <lg n="7.232" xml:id="v7_232">
        <l n="ab">na cānumānam eṣā dhīs tanmātreṇa prasajyate |</l>
        <l n="cd">pratijñārthaikadeśatvāt padārthānāṃ hy aliṅgatā ||</l>
      </lg>
      <lg n="7.233" xml:id="v7_233">
        <l n="ab">padārthair anurakto 'sau vākyārthaḥ sampratīyate |</l>
        <l n="cd">nātmanā gamayantyenaṃ vinā, dhūmo 'gnimattvavat ||</l>
      </lg>
      <lg n="7.234" xml:id="v7_234">
        <l n="ab">pakṣadharmatvam eteṣāṃ vākyārthe na ca gamyate |</l>
        <l n="cd">na hi deśādivat pūrvaṃ niṣpannaḥ sa pratīyate ||</l>
      </lg>
      <lg n="7.235" xml:id="v7_235">
        <l n="ab">asattvabhūtamenaṃ hi pratipadyāmahe tataḥ |</l>
        <l n="cd">kriyākārakasaṃsargaviśiṣṭaḥ prāgasau kutaḥ ||</l>
      </lg>
      <lg n="7.236" xml:id="v7_236">
        <l n="ab">dharmiṇy anavabuddhe ca na taddharmāvadhāraṇam |</l>
        <l n="cd">na ca prāgbodhakaṃ kiñ cid vākyārthasyopapadyate ||</l>
      </lg>
      <lg n="7.237" xml:id="v7_237">
        <l n="ab">avabuddhe tu vākyārthe yadi taddharmatā bhavet |</l>
        <l n="cd">vijñāte 'rthe tataḥ kiṃ nu prameyam avaśiṣyate ||</l>
      </lg>
      <lg n="7.238" xml:id="v7_238">
        <l n="ab">anvayaś ca padārthānāṃ na vākyārthair apekṣyate |<pb n="643"/></l>
        <l n="cd">sarvasminn eva sujñāno bhūtabhāvitirohite ||</l>
      </lg>
      <lg n="7.239" xml:id="v7_239">
        <l n="ab">anyavākyārthasambandhajñānāc cānyo na gamyate |</l>
        <l n="cd">anyatvāc ca padārthānām, te cen nānyārthadhīr bhavet ||</l>
      </lg>
      <lg n="7.240" xml:id="v7_240">
        <l n="ab">sāmānyadṛṣṭakḷptau vā labhyate na viśeṣadhīḥ |</l>
        <l n="cd">vākyārthāvagatiḥ sarvā tv asādhāraṇagocarā ||</l>
      </lg>
      <lg n="7.241" xml:id="v7_241">
        <l n="ab">asambandhapratīteś ca prāmāṇyam upapāditam |</l>
        <l n="cd">sarvalokaprasiddhā ca pratipattir iha sphuṭā ||</l>
      </lg>
      <lg n="7.242" xml:id="v7_242">
        <l n="ab">yatra kva cana vijñātān padārthān pratipadya hi |</l>
        <l n="cd">dūradeśādivār tāsu nāptokte dhīr vihanyate ||</l>
      </lg>
      <lg n="7.243" xml:id="v7_243">
        <l n="ab">āptavādāvisaṃvādād atra ced anumānatā |<pb n="644"/></l>
        <l n="cd">nirṇayas tāvatā sidhyed buddhyutpattir na tatkṛtā ||</l>
      </lg>
      <lg n="7.244" xml:id="v7_244">
        <l n="ab">anyad eva hi satyatvam āptavādatvahetukam |</l>
        <l n="cd">vākyārthaś cānya eveti jñātaḥ pūrvataraṃ tataḥ ||</l>
      </lg>
      <lg n="7.245" xml:id="v7_245">
        <l n="ab">tatra ced āptavādena satyatvam anumīyate |</l>
        <l n="cd">vākyārthapratyayasyātra kathaṃ syād anumānatā ||</l>
      </lg>
      <lg n="7.246" xml:id="v7_246">
        <l n="ab">janma tulyaṃ hi buddhīnām āptānāptagirāṃ śrutau |</l>
        <l n="cd">janmādhikopayogī ca nānumāyās trilakṣaṇaḥ ||</l>
      </lg>
      <lg n="7.247" xml:id="v7_247">
        <l n="ab">śabdaprāmāṇyanirṇītyai padārthebhyo yatheṣyate |</l>
        <l n="cd">atyantādṛṣṭavākyārthapratipattis tathocyate ||<pb n="645"/></l>
      </lg>
      <lg n="7.248" xml:id="v7_248">
        <l n="ab">bhāvanāvacanas tāvat tāṃ smārayati lokavat |</l>
        <l n="cd">anvayavyatirekābhyāṃ pratyayārthas tu seṣyate ||</l>
      </lg>
      <lg n="7.249" xml:id="v7_249">
        <l n="ab">kaiś cit, anyais tu dhātvarthas tatsāmīpyopakārataḥ |</l>
        <l n="cd">aparaiḥ samudāyārthas tata eva hi gamyate ||</l>
      </lg>
      <lg n="7.250" xml:id="v7_250">
        <l n="ab">pākādau yan na dṛṣṭāsau bhavatyādau tathaiva ca |</l>
        <l n="cd">vivekaphalamandatvāt pacatyādau yatheṣṭatā ||</l>
      </lg>
      <lg n="7.251" xml:id="v7_251">
        <l n="ab">sā sādhyasādhanopāyasāmānyārthāvadhāraṇāt |</l>
        <l n="cd">anyalabhyaṃ viśeṣāṃśaṃ yaṃ kañ cid abhikāṅkṣati ||</l>
      </lg>
      <lg n="7.252" xml:id="v7_252">
        <l n="ab">kāmāvagatasādhyatvaḥ svargaḥ kāṅkṣati bhāvanām |</l>
        <l n="cd">tatra sannidhiyogyatvāt sambandhaḥ kalpyate tayoḥ ||</l>
      </lg>
      <lg n="7.253" xml:id="v7_253">
        <l n="ab">tataḥ sā kḷptasambandhā sādhanāṃśam apekṣate |<pb n="646"/></l>
        <l n="cd">dhātvarthāsādhanaṃ kiñ cin nānuṣṭhānaṃ hi siddhyati ||</l>
      </lg>
      <lg n="7.254" xml:id="v7_254">
        <l n="ab">dhātuvācyaś ca yāgādir atṛtīyāparo 'pi san |</l>
        <l n="cd">svabhāvād bhāvanāsaktaḥ sādhyaṃ kiñ cid apekṣate ||</l>
      </lg>
      <lg n="7.255" xml:id="v7_255">
        <l n="ab">pratyāsattinimitto 'yaṃ sambandhaḥ kalpyate 'nayoḥ |</l>
        <l n="cd">taṃ ca vispaṣṭam ākhyātuṃ yāgeneti prayujyate ||</l>
      </lg>
      <lg n="7.256" xml:id="v7_256">
        <l n="ab">yathaupagavaśabdārthaṃ tasyāpatyam itīdṛśāt |</l>
        <l n="cd">kathayanti na caitasmin ṣaṣṭhyantopagusamabhavaḥ ||</l>
      </lg>
      <lg n="7.257" xml:id="v7_257">
        <l n="ab">na kevalaṃ tṛtīyaiva karaṇatvaṃ niyacchati |</l>
        <l n="cd">pramāṇāntaragamye 'pi na kiñ cid viruṇaddhi sā ||</l>
      </lg>
      <lg n="7.258" xml:id="v7_258">
        <l n="ab">prajñātakaraṇatve vā dhātau saty api neṣyate |</l>
        <l n="cd">aprātipadikatvena tṛtīyā yāgaśabdavat ||<pb n="647"/></l>
      </lg>
      <lg n="7.259" xml:id="v7_259">
        <l n="ab">ato yā śabdasāmarthyalabhyā karaṇatā yajeḥ |</l>
        <l n="cd">kevalasyāprayogitvāt sā yāgeneti kathyate ||</l>
      </lg>
      <lg n="7.260" xml:id="v7_260">
        <l n="ab">tathotpannakathaṃbhāvā bhāvanopāyamātrake |</l>
        <l n="cd">upāyo 'pi ca kartavyamātrākāṅkṣī niyamyate ||</l>
      </lg>
      <lg n="7.261" xml:id="v7_261">
        <l n="ab">yogyatvasannidhānābhyām anyathānupapattitaḥ |</l>
        <l n="cd">sa ca svavākyalabhyo vā vākyāntaragato 'pi vā ||</l>
      </lg>
      <lg n="7.262" xml:id="v7_262">
        <l n="ab">prakṛtipratyayau yadvadapekṣete parasparam |</l>
        <l n="cd">padaṃ padāntaraṃ yadvad vākyaṃ vākyāntaraṃ tathā ||</l>
      </lg>
      <lg n="7.263" xml:id="v7_263">
        <l n="ab">karaṇaiḥ sādhyate kiñ cin nopāyarahitaiḥ phalam |</l>
        <l n="cd">prayājādividhānaṃ ca na ca syān niṣprayojanam ||</l>
      </lg>
      <lg n="7.264" xml:id="v7_264">
        <l n="ab">prayojanāntarāt tatra pratyāsatter apekṣitaḥ |</l>
        <l n="cd">phalavadbhāvanāṃśasthakaraṇānugraho varam ||</l>
      </lg>
      <lg n="7.265" xml:id="v7_265">
        <l n="ab">ekabhāvanayopāttās trayo 'py aṃśāḥ parasparam |</l>
        <l n="cd">upakāryopakāritvaṃ paścādanubhavanti te ||<pb n="648"/></l>
      </lg>
      <lg n="7.266" xml:id="v7_266">
        <l n="ab">bhāvanāpekṣamāṇā hi sādhanaṃ kiṃ phalasya me |</l>
        <l n="cd">sādhanānugraḥ ko vetyanusyūtam apekṣate ||</l>
      </lg>
      <lg n="7.267" xml:id="v7_267">
        <l n="ab">ākāṅkṣaivam avicchedasiddhā śuklagavādiṣu |</l>
        <l n="cd">ekakriyāgṛhīteṣu sambandhaś ca parasparam ||</l>
      </lg>
      <lg n="7.268" xml:id="v7_268">
        <l n="ab">dravyadvāreṇa caiteṣāṃ viśeṣaṇaviśeṣyatā |</l>
        <l n="cd">itaropakṛtadravyavarttitvāt tatra karmaṇi ||</l>
      </lg>
      <lg n="7.269" xml:id="v7_269">
        <l n="ab">dravyāntaram anicchantyā kriyayā ca parigrahāt |</l>
        <l n="cd">ekadravyāśrayaprāptir iti nānyonyasaṃśrayam ||</l>
      </lg>
      <lg n="7.270" xml:id="v7_270">
        <l n="ab">parasparānurāgaś ca sutarām upakārakaḥ |<pb n="649"/></l>
        <l n="cd">arthāc cānyavyavacchedaḥ, sambandho 'to na duṣyati ||</l>
      </lg>
      <lg n="7.271" xml:id="v7_271">
        <l n="ab">tatrānaikāntikānekavākyārthopaplave sati |</l>
        <l n="cd">anyonyātmavyavacchedād ekatra sthāpyate matiḥ ||</l>
      </lg>
      <lg n="7.272" xml:id="v7_272">
        <l n="ab">ato 'nvayātirekābhyām anumā neyam iṣyate |</l>
        <l n="cd">ekārthaikāntikatvaṃ tadanyathaivātra labhyate ||</l>
      </lg>
      <lg n="7.273" xml:id="v7_273">
        <l n="ab">evaṃ padārthavākyārthasaṅghātair upakalpitām |</l>
        <l n="cd">viśiṣṭāṃ bhāvanāṃ prāpya vṛttir vidhiniṣedhayoḥ ||</l>
      </lg>
      <lg n="7.274" xml:id="v7_274">
        <l n="ab">yady apy anyair asaṃspṛṣṭāṃ vidhiḥ spṛśati bhāvanām |</l>
        <l n="cd">tathāpy aśaktito nāsau tanmātre paryavasyati ||<pb n="650"/></l>
      </lg>
      <lg n="7.275" xml:id="v7_275">
        <l n="ab">anuṣṭheye hi viṣaye vidhiḥ puṃsāṃ pravartakaḥ |</l>
        <l n="cd">aṃśatrayeṇa cāpūrṇāṃ nānutiṣṭhati bhāvanām ||</l>
      </lg>
      <lg n="7.276" xml:id="v7_276">
        <l n="ab">tasmāt prakrāntarūpo 'pi vidhis tāvat pratīkṣate |</l>
        <l n="cd">yāvad yogyatvam āpannā bhāvanānyānapekṣiṇī ||</l>
      </lg>
      <lg n="7.277" xml:id="v7_277">
        <l n="ab">upasarganipātānāṃ prayoganiyame sati |</l>
        <l n="cd">arthas tadāgamanyāyāt syāt samāsapadeṣv iva ||</l>
      </lg>
      <lg n="7.278" xml:id="v7_278">
        <l n="ab">vācakadyotakatvaṃ tu nātīvātropayujyate |</l>
        <l n="cd">tadbhāvād vācakatvaṃ vā parasyānugrahī 'stu vā ||</l>
      </lg>
      <lg n="7.279" xml:id="v7_279">
        <l n="ab">īṣadarthādayas tāvat sākṣān nāmnaiva saṅgatāḥ |</l>
        <l n="cd">aprayuktakriyādvārā viśeṣādhānato 'pare ||</l>
      </lg>
      <lg n="7.280" xml:id="v7_280">
        <l n="ab">āpiṅgaḥ pravayāś ceti dvayasyaitannidarśanam |<pb n="651"/></l>
        <l n="cd">kva cit prakṛṣṭatādīnāṃ bhāvanopanipātinām ||</l>
      </lg>
      <lg n="7.281" xml:id="v7_281">
        <l n="ab">itikartavyatātvena pratipattiparigrahau |</l>
        <l n="cd">ekārthasamavāyitvāt kartṛdharmo 'pi bhāvanām ||</l>
      </lg>
      <lg n="7.282" xml:id="v7_282">
        <l n="ab">gamiṣyati, na kartṛṇāṃ svarūpe sa hi kīrtyate |</l>
        <l n="cd">ye tv anyārthaṃ viruddhārthadhātuśaktyavalopinaḥ ||</l>
      </lg>
      <lg n="7.283" xml:id="v7_283">
        <l n="ab">teṣāṃ tadaṅgataiveṣṭā dhātubhāgasamā hi te |</l>
        <l n="cd">praśabdenopasṛṣṭasya tiṣṭhater gatiśaktatā ||</l>
      </lg>
      <lg n="7.284" xml:id="v7_284">
        <l n="ab">na hi praśabdavelāyāṃ gamane jāyate matiḥ |</l>
        <l n="cd">sāmānyataḥ kriyāśaktiḥ kḷptā dhātoḥ puraiva tu ||</l>
      </lg>
      <lg n="7.285" xml:id="v7_285">
        <l n="ab">viśeṣa eva tatra syād itarasya dvaye punaḥ |</l>
        <l n="cd">yā ca śaktyantarodbhūtir iyam eva viśeṣyatā ||<pb n="652"/></l>
      </lg>
      <lg n="7.286" xml:id="v7_286">
        <l n="ab">na sāmānyāparityāgī kevalo 'nyair viśeṣyate |</l>
        <l n="cd">ukter viśeṣaṇaṃ kiñ cid ucyamānaviśeṣaṇam ||</l>
      </lg>
      <lg n="7.287" xml:id="v7_287">
        <l n="ab">tena śaktyapavādo 'yaṃ bhaved arthāpavādavat |</l>
        <l n="cd">tathaiva jvalanādīnāṃ pākasambandhiteṣyate ||</l>
      </lg>
      <lg n="7.288" xml:id="v7_288">
        <l n="ab">itikartavyatāṃśatvāt pāke vā tatphale 'pi vā |</l>
        <l n="cd">odane sādhyamāne hi pākaḥ karaṇam iṣyate ||</l>
      </lg>
      <lg n="7.289" xml:id="v7_289">
        <l n="ab">akṛtaḥ so 'pi nāstīti punaḥ karaṇavāñchanam |</l>
        <l n="cd">karaṇaṃ jvalanādīni tasya kāṣṭhādi vā tathā ||<pb n="653"/></l>
      </lg>
      <lg n="7.290" xml:id="v7_290">
        <l n="ab">itikarttavyatākāṅkṣā yāvatkaraṇasaṃśrayā |</l>
        <l n="cd">itikarttavyatāpy anyadapekṣya karaṇaṃ bhavet ||</l>
      </lg>
      <lg n="7.291" xml:id="v7_291">
        <l n="ab">jvalanādinimittā 'taḥ kāṣṭhādeḥ pākasaṅgatiḥ |</l>
        <l n="cd">karmaṇaḥ karmasādhyatvaṃ nāsmatpakṣe viruddhyate ||</l>
      </lg>
      <lg n="7.292" xml:id="v7_292">
        <l n="ab">anātmasamavetasya nimittaṃ karma hīṣyate |</l>
        <l n="cd">jvalanādisvarūpaṃ ca na kāṣṭhādibharīpsitam ||</l>
      </lg>
      <lg n="7.293" xml:id="v7_293">
        <l n="ab">pākaprayojitānāṃ hi tadvṛttir nāntarīyakī |</l>
        <l n="cd">kartṛtve 'pi ca kāṣṭhādeḥ pāke syāt karaṇāditā ||<pb n="654"/></l>
      </lg>
      <lg n="7.294" xml:id="v7_294">
        <l n="ab">āvibhūtānyaśaktitvād ekatve cāpy apekṣayā |</l>
        <l n="cd">jvalanādiṣu sarveṣāṃ svātantryāt kartṛteṣyate ||</l>
      </lg>
      <lg n="7.295" xml:id="v7_295">
        <l n="ab">tatsvātantryāvagatyaiva prayuṅkte hi prayojakaḥ |</l>
        <l n="cd">niyuktānāṃ tu tenaiṣāṃ karaṇatvādivācyatā ||</l>
      </lg>
      <lg n="7.296" xml:id="v7_296">
        <l n="ab">udbhūtadevadattādivyāpārābhibhavād bhavet |</l>
        <l n="cd">yatra tv abhibhavas teṣāṃ naikenāpi vivakṣyate ||</l>
      </lg>
      <lg n="7.297" xml:id="v7_297">
        <l n="ab">kāṣṭhādīni pacantīti prayogas tatra jāyate |</l>
        <l n="cd">ekaśabdagṛhīte 'pi guṇaprādhānyam iṣyate ||</l>
      </lg>
      <lg n="7.298" xml:id="v7_298">
        <l n="ab">ākhyātapratyayopāttabhāvanākartṛsaṃkhyavat |<pb n="655"/></l>
        <l n="cd">tasmād yasya vivakṣyeta pradhānaṃ dhātubhiḥ kriyā ||</l>
      </lg>
      <lg n="7.299" xml:id="v7_299">
        <l n="ab">sa kartā guṇabhūtānyavyāpāre karaṇāditā |</l>
        <l n="cd">itikartavyatāṃśena sarveṣāṃ tena saṅgatiḥ ||</l>
      </lg>
      <lg n="7.300" xml:id="v7_300">
        <l n="ab">avāntarakriyāyogāt pradhānakriyayā saha |</l>
        <l n="cd">vikalpapratiṣedhāder virodho na ca vastunā ||</l>
      </lg>
      <lg n="7.301" xml:id="v7_301">
        <l n="ab">abhāvam eva nañ prāha vartamānādikālikam |</l>
        <l n="cd">nāmadhātvarthayogī ca niṣedho 'nyārthabhāg bhavet ||</l>
      </lg>
      <lg n="7.302" xml:id="v7_302">
        <l n="ab">tatra vastvantaronmuktaṃ vastv evānuguṇaṃ ca tat |</l>
        <l n="cd">ākhyātapratyayair yoge nivṛttyarthaḥ pratīyate ||</l>
      </lg>
      <lg n="7.303" xml:id="v7_303">
        <l n="ab">tatra cājñātasandigdhaviparītārthavāraṇam |<pb n="656"/></l>
        <l n="cd">asti nāstīti sandehe pākṣikāstitvabodhanam ||</l>
      </lg>
      <lg n="7.304" xml:id="v7_304">
        <l n="ab">nivartyate nañā, yad vā nāstitaivocyate satī |</l>
        <l n="cd">avyutpannasya tatraiva jāyate nāstitāmatiḥ ||</l>
      </lg>
      <lg n="7.305" xml:id="v7_305">
        <l n="ab">astitvamāninaḥ saiva vāryate viparītadhīḥ |</l>
        <l n="cd">apūrvābhāvavijñānavirodhāt svayam eva tu ||</l>
      </lg>
      <lg n="7.306" xml:id="v7_306">
        <l n="ab">nivartate 'stitābuddhir mṛgatṛṣṇādibuddhivat |</l>
        <l n="cd">tac caitadaniṣedhe 'pi sthāṇvādāv īdṛg eva naḥ ||</l>
      </lg>
      <lg n="7.307" xml:id="v7_307">
        <l n="ab">tatrāpy ajñātasandigdhaviparītārthabādhanāt |</l>
        <l n="cd">abhāvasya ca vastutve purastāt pratipāmite ||</l>
      </lg>
      <lg n="7.308" xml:id="v7_308">
        <l n="ab">ghaṭāditulyatā tasya, pratiṣedho na cāpy ayam |</l>
        <l n="cd">vidhāyakairasaṃyukto na hi nañ pratiṣedhakaḥ ||</l>
      </lg>
      <lg n="7.309" xml:id="v7_309">
        <l n="ab">abhāvakathanaṃ hy etan nāvaśyaṃ prāptipūrvakam |<pb n="657"/></l>
        <l n="cd">na ca śabdena sadbhāvas tasya cārthasya bodhitaḥ ||</l>
      </lg>
      <lg n="7.310" xml:id="v7_310">
        <l n="ab">astitvādyanapekṣaṃ hi sāmānyaṃ tena gamyate |</l>
        <l n="cd">astiśabdaprayogo 'pi tenaivātropapadyate ||</l>
      </lg>
      <lg n="7.311" xml:id="v7_311">
        <l n="ab">jāter astitvanāsitve na ca kaś cid vivakṣati |</l>
        <l n="cd">nityatvāl lakṣyamāṇāyā vyaktes te hi viśeṣaṇe ||</l>
      </lg>
      <lg n="7.312" xml:id="v7_312">
        <l n="ab">tenātra na virodhitvaṃ śrutyā pūrvoktayā nañaḥ |</l>
        <l n="cd">yatrāpy astīty upādāya prayujyeran nañādayaḥ ||</l>
      </lg>
      <lg n="7.313" xml:id="v7_313">
        <l n="ab">tatra tasyāpavādatvāt pūrvajñānopamardanam |</l>
        <l n="cd">astitvaṃ vā sad evātra smaryate pūrvalakṣitam ||</l>
      </lg>
      <lg n="7.314" xml:id="v7_314">
        <l n="ab">abhāvottarakālaṃ syād viśeṣe tadvivakṣite |<pb n="658"/></l>
        <l n="cd">vidhinā yujyate yatra na hanyān na pibediti ||</l>
      </lg>
      <lg n="7.315" xml:id="v7_315">
        <l n="ab">tatrābhāvārthatā naiva svayaṃ so ruṇaddhi hi |</l>
        <l n="cd">anyathaiva pravarttante bhāvābhāvadhiyo 'parāḥ ||</l>
      </lg>
      <lg n="7.316" xml:id="v7_316">
        <l n="ab">vyavasthitabahirvastuparicchedaphalātmikāḥ |</l>
        <l n="cd">anyathānāgatotpādyabhāvapreraṇavārikā ||</l>
      </lg>
      <lg n="7.317" xml:id="v7_317">
        <l n="ab">antaḥsaṅkalpamūlātmā vṛttir vidhiniṣedhayoḥ |<pb n="659"/></l>
        <l n="cd">vikalpo 'py anayor eva viṣayeṣu pravarttate ||</l>
      </lg>
      <lg n="7.318" xml:id="v7_318">
        <l n="ab">prāpteṣu pratiṣedhārtham aprāpteṣu vidhitsayā |</l>
        <l n="cd">yugapac ca viruddhārthapratipatter asambhavaḥ ||</l>
      </lg>
      <lg n="7.319" xml:id="v7_319">
        <l n="ab">paryāyeṇa kadā cit tu kā cid vṛttir bhaviṣyati |</l>
        <l n="cd">prāptāprāptavikalpas tu naiveṣṭo lokavedayoḥ ||</l>
      </lg>
      <lg n="7.320" xml:id="v7_320">
        <l n="ab">na vikalpārthavācī tu vāśabdo viṣayāntare |</l>
        <l n="cd">sthāṇur vā puruṣo veti yāti tiṣṭhati vety ayam ||</l>
      </lg>
      <lg n="7.321" xml:id="v7_321">
        <l n="ab">sandehakathanārthaḥ syān na hi vastu vikalpate |<pb n="660"/></l>
        <l n="cd">viṣaye bāhya evaivaṃ pratiṣedhādisambhavaḥ ||</l>
      </lg>
      <lg n="7.322" xml:id="v7_322">
        <l n="ab">na hi tatsambhavaḥ kaś cid jñāne svarasabhaṅgini |</l>
        <l n="cd">jñānaṃ yat tāvad utpannaṃ nānutpanaṃ tad iṣyate ||</l>
      </lg>
      <lg n="7.323" xml:id="v7_323">
        <l n="ab">vināśe 'pi samānatvaṃ satyamithyāvabodhayoḥ |</l>
        <l n="cd">bāhyārthavādinas tvarthe yajjñānaṃ jāyate 'nyathā ||</l>
      </lg>
      <lg n="7.324" xml:id="v7_324">
        <l n="ab">tanmithyātvopasaṃkhyānāt pūrvabadhādisambhavaḥ |</l>
        <l n="cd">tatrāpi tu na tadrūpaṃ bādhyate na ca bodhyate ||</l>
      </lg>
      <lg n="7.325" xml:id="v7_325">
        <l n="ab">arthajñānādirūpāt tu phalato viprayujyate |</l>
        <l n="cd">pratibhānekadhā puṃsāṃ yady apy artheṣu jāyate ||</l>
      </lg>
      <lg n="7.326" xml:id="v7_326">
        <l n="ab">tathāpi bāhya evārthas tasya vākyasya ceṣyate |<pb n="661"/></l>
        <l n="cd">vākyaprayojanatvena janyatvenātha vā yadi ||</l>
      </lg>
      <lg n="7.327" xml:id="v7_327">
        <l n="ab">ucyate pratibhāpy artho na naḥ kiñ cid virudhyate |</l>
        <l n="cd">śabdādyutthāpitair jñānair ātmāṃśagrahaṇākṣamaiḥ ||</l>
      </lg>
      <lg n="7.328" xml:id="v7_328">
        <l n="ab">yad bāhyamāpyate vastu sa tvarthaḥ pāramārthikaḥ |</l>
        <l n="cd">pratyakṣavyatiriktaṃ tu vijñānam upavarṇitam ||</l>
      </lg>
      <lg n="7.329" xml:id="v7_329">
        <l n="ab">trikālaviṣayaṃ yasmād asannidhiradūṣaṇam |</l>
        <l n="cd">anekākāratā yāpi śūrabhīrudhiyaṃ prati ||</l>
      </lg>
      <lg n="7.330" xml:id="v7_330">
        <l n="ab">vāsanānugrahāt soktā kuṇapādimater iva |</l>
        <l n="cd">bhāvanaiva ca vākyārthaḥ, sarvatrākhyātavattayā ||</l>
      </lg>
      <lg n="7.331" xml:id="v7_331">
        <l n="ab">anekaguṇajātyādikārakārthānurañjitā |<pb n="662"/></l>
        <l n="cd">ekayaiva tu buddhyāsau gṛhyate citrarūpayā ||</l>
      </lg>
      <lg n="7.332" xml:id="v7_332">
        <l n="ab">padārthā''hitasaṃskāracitrapiṇḍaprasūtayā |</l>
        <l n="cd">padārthapadabuddhīnāṃ saṃsargas tadapekṣayā ||</l>
      </lg>
      <lg n="7.333" xml:id="v7_333">
        <l n="ab">padavyavadhinā caiṣāṃ nāsaṃsargo bhaviṣyati |</l>
        <l n="cd">tulyakakṣo hy asambandhī vyavadhāteti kīrtyate ||</l>
      </lg>
      <lg n="7.334" xml:id="v7_334">
        <l n="ab">aṅgatvāt tu padair na syād aṅgivyavadhikalpanā |</l>
        <l n="cd">ekasmiṃś ca gṛhīte 'rthe sopāyo 'nyo 'py apekṣyate ||</l>
      </lg>
      <lg n="7.335" xml:id="v7_335">
        <l n="ab">apekṣyā ca sarvo 'sau sambandhaṃ pratipadyate |</l>
        <l n="cd">padānām api sambandha evaṃ vākyeṣu sidhyati ||<pb n="663"/></l>
      </lg>
      <lg n="7.336" xml:id="v7_336">
        <l n="ab">padārthapūrvakas tasmād vākyārtho 'yam avasthitaḥ |</l>
        <l n="cd">artharūpam ivāpannaṃ vākyaṃ vākyasya vākyasya gocaraḥ ||</l>
      </lg>
      <lg n="7.337" xml:id="v7_337">
        <l n="ab">neṣyate na hy abhedena vṛttir astīti sādhitam |</l>
        <l n="cd">prasaṅgikādi yat kāryaṃ padārthopanibandhanam ||</l>
      </lg>
      <lg n="7.338" xml:id="v7_338">
        <l n="ab">ākāṅkṣāviditapraśnau yau ca dṛṣṭau pikādiṣu |</l>
        <l n="cd">asatyaṃ tad, apoddhṛtya na caivaṃ kalpyiṣyati ||</l>
      </lg>
      <lg n="7.339" xml:id="v7_339">
        <l n="ab">śaśaśṛṅgādyapoddhṛtya vākyārtho na hi dṛśyate |</l>
        <l n="cd">asatyair gamyamāne 'rthe satyatā nety udāhṛtam ||</l>
      </lg>
      <lg n="7.340" xml:id="v7_340">
        <l n="ab">svarūpeṇāsato dṛṣṭaṃ nopāyatvaṃ hi kasya cit |</l>
        <l n="cd">avācakatvaṃ vākyasya tadbhūtānām itīritam ||<pb n="664"/></l>
      </lg>
      <lg n="7.341" xml:id="v7_341">
        <l n="ab">hetuḥ syāt tannimittatm, mūlaṃ vārthasya kathyate |</l>
        <l n="cd">padārthamūlako hy eṣa na bhrāntir iti gamyatām ||</l>
      </lg>
      <lg n="7.342" xml:id="v7_342">
        <l n="ab">sākṣād yady api kurvanti padārthapratipādanam |</l>
        <l n="cd">varṇās tathāpi naitasmin paryavasyanti niṣphale ||</l>
      </lg>
      <lg n="7.343" xml:id="v7_343">
        <l n="ab">vākyārthamitaye teṣāṃ pravṛttau nāntarīyakam |</l>
        <l n="cd">pāke jvāleva kāṣṭhānāṃ padārthapratipādanam ||</l>
      </lg>
      <lg n="7.344" xml:id="v7_344">
        <l n="ab">prayojanatayā caiṣām artham icchanti bhāvanām |</l>
        <l n="cd">kriyārtheneti tenāha samāmnāyaprayojanam ||</l>
      </lg>
      <lg n="7.345" xml:id="v7_345">
        <l n="ab">śuklo gaur iti vākyārthavākyayor yadudāhṛtam |</l>
        <l n="cd">sambandhakathanārthaṃ tan na jñeyaṃ pāramārthikam ||</l>
      </lg>
      <lg n="7.346" xml:id="v7_346">
        <l n="ab">na hi prayojanāpetaṃ vākyam uccāryate kva cit |<pb n="665"/></l>
        <l n="cd">prayojanakṣamaṃ nāpi padam ākhyātavarjitam ||</l>
      </lg>
      <lg n="7.347" xml:id="v7_347">
        <l n="ab">gaur aśva iti vā śrutyā yad gotvādyavabodhitam |</l>
        <l n="cd">viśeṣe yadi tan na syāt tatra syāc chrutibādhanam ||</l>
      </lg>
      <lg n="7.348" xml:id="v7_348">
        <l n="ab">jātivyaktī gṛhītvaiva vayaṃ tu śrutilakṣite |</l>
        <l n="cd">kṛṣṇādi yadi muñcāmaḥ kā śrutis tatra bādhyate ||</l>
      </lg>
      <lg n="7.349" xml:id="v7_349">
        <l n="ab">lakṣaṇāto 'pi parato yaḥ sandehaḥ pravarttate |</l>
        <l n="cd">kā nāma pīḍyate tatra śuklaśrutyā nivartate ||</l>
      </lg>
      <lg n="7.350" xml:id="v7_350">
        <l n="ab">agṛhṇatas tu śuklatvaṃ śrutis te bādhyatetarām |</l>
        <l n="cd">asya vākyam asambaddhaṃ sarvam evāprayojanam ||</l>
      </lg>
      <lg n="7.351" xml:id="v7_351">
        <l n="ab">vākyārtho 'pīti bhāṣyeṇa solluṇṭham abhidhīyate |</l>
        <l n="cd">na sarvatrety anenāpi kva cit sā nety avocata ||<pb n="666"/></l>
      </lg>
      <lg n="7.352" xml:id="v7_352">
        <l n="ab">prakṛtyarthānuraktāyāṃ buddhau nipatatā dhruvam |</l>
        <l n="cd">karmādīnāṃ viśeṣyatvam iti kā vā śrutir bhavet ||</l>
      </lg>
      <lg n="7.353" xml:id="v7_353">
        <l n="ab">prakṛtipratyayau nāpi prayujyete ca kevalau |</l>
        <l n="cd">yena yuṣmadabhipretā śrutir labhyeta karhi cit ||</l>
      </lg>
      <lg n="7.354" xml:id="v7_354">
        <l n="ab">yatrāpi nāma dṛśyete devalāvadhunādivavat |</l>
        <l n="cd">tatrāpy anyārthasaṃyuktāv iti pūrvaṃ nirūpitam ||</l>
      </lg>
      <lg n="7.355" xml:id="v7_355">
        <l n="ab">ayam eva viśeṣaś ca kathyate padavākyayoḥ |</l>
        <l n="cd">arthavadbhāgatulyatve prakṛtipratyayārthataḥ ||</l>
      </lg>
      <lg n="7.356" xml:id="v7_356">
        <l n="ab">dṛṣṭā yathā hi sākāṅkṣāḥ padārthāḥ kevalāḥ kva cit |</l>
        <l n="cd">svātantryeṇa gṛhītāś ca viśīṣṭārthāvabodhakāḥ ||</l>
      </lg>
      <lg n="7.357" xml:id="v7_357">
        <l n="ab">prakṛtipratyayau naivaṃ kadā cid api lakṣitau |</l>
        <l n="cd">prakṛtyarthānurakto hi pratyayārthaḥ sadeṣyate ||<pb n="667"/></l>
      </lg>
      <lg n="7.358" xml:id="v7_358">
        <l n="ab">paśyataḥ śvetimārūpaṃ hreṣāśabdaṃ ca śṛṇvataḥ |</l>
        <l n="cd">khuranikṣepaśabdaṃ ca śveto 'śvo dhāvatīti dhīḥ ||</l>
      </lg>
      <lg n="7.359" xml:id="v7_359">
        <l n="ab">dṛṣṭā vākyavinirmuktā na padārthair vinā kva cit |</l>
        <l n="cd">mānasād ity ato nāsya vākyāgrahaṇam uttaram ||</l>
      </lg>
      <lg n="7.360" xml:id="v7_360">
        <l n="ab">mānasenāparādhena padārthān ye na gṛhṇate |</l>
        <l n="cd">te tadvākyaṃ gṛhītvāpi nārthaṃ gṛhṇanti karhi cit ||</l>
      </lg>
      <lg n="7.361" xml:id="v7_361">
        <l n="ab">vākyena tena nocyeta vākyārtho 'nyair nirūpaṇāt |</l>
        <l n="cd">tacchrutāv apy abodhād vā palāśeneva vṛkṣatā ||</l>
      </lg>
      <lg n="7.362" xml:id="v7_362">
        <l n="ab">varṇā vā na bruvantyenaṃ tatsambandhyarthabodhanāt |</l>
        <l n="cd">sattve 'py agamakatvād vā vṛkṣatvam iva śiṃśapā ||</l>
      </lg>
      <lg n="7.363" xml:id="v7_363">
        <l n="ab">padārthā gamayantyetaṃ pratyekaṃ saṃśaye sati |</l>
        <l n="cd">sāmastye nirṇayotpādāt sthāṇumūrddhasthakākavat ||<pb n="668"/></l>
      </lg>
      <lg n="7.364" xml:id="v7_364">
        <l n="ab">tadabhāvāpratīter vā tadgamyo 'yaṃ bhaviṣyati |</l>
        <l n="cd">śrotrābhāvāpratīter hi śrautraṃ śabdaṃ pracakṣate ||</l>
      </lg>
      <lg n="7.365" xml:id="v7_365">
        <l n="ab">sambandhākaraṇanyāyād vaktavyā vākyanityatā |</l>
        <l n="cd">saṅghātatvasya vaktavyam īdṛśaṃ pratisādhanam ||</l>
      </lg>
      <lg n="7.366" xml:id="v7_366">
        <l n="ab">vedasyādhyayanaṃ sarva gurvadhyayanapūrvakam |</l>
        <l n="cd">vedādhyayanavācyatvād adhunādhyayanaṃ yathā ||</l>
      </lg>
      <lg n="7.367" xml:id="v7_367">
        <l n="ab">bhārate 'pi bhaved evaṃ kartṛsmṛtyā tu bādhyate |</l>
        <l n="cd">vede 'pi tatsmṛtir yā tu sārthavādanibandhanā ||</l>
      </lg>
      <lg n="7.368" xml:id="v7_368">
        <l n="ab">pāramparyeṇa kartāraṃ nādhyetāraḥ smaranti hi |</l>
        <l n="cd">teṣāmanevamātmatvād bhrāntiḥ seti ca vakṣyate ||</l>
      </lg>
      <lg n="7.369" xml:id="v7_369">
        <l n="ab">teṣu ca dhriyamāṇeṣu na mūlāntarakalpanā |<pb n="669"/></l>
        <l n="cd">tathā hy adyatanasyāpi te kurvantīdṛśīṃ matim ||</l>
      </lg>
    </div>
    <div n="8 vedapauruṣeyatādhikaraṇa VPA">
      <lg n="8.1" xml:id="v8_1">
        <l n="ab">vacanāntarasādharmyāt kartuḥ sāmānyasamplave |</l>
        <l n="cd">samākhyayā viśeṣo 'yaṃ kaṭhādiravadhāryate ||<pb n="670"/></l>
      </lg>
      <lg n="8.2" xml:id="v8_2">
        <l n="ab">anapekṣatvasūtre yā rūpāt kṛtakatoditā |</l>
        <l n="cd">vede sā dṛśyate spaṣṭā kṛtakārthābhidhāyini ||</l>
      </lg>
      <lg n="8.3" xml:id="v8_3">
        <l n="ab">smṛtiprayojanābhāvāt kartṛmātre 'napekṣite |</l>
        <l n="cd">sāmānyasiddhyapekṣatvān na samākhyā niyāmikā ||</l>
      </lg>
      <lg n="8.4" xml:id="v8_4">
        <l n="ab">anyathāpy upapannatvād iyaṃ pravacanādinā |</l>
        <l n="cd">na śaktā kartṛmūlāya, prokte ca smaraṇaṃ sthitam ||</l>
      </lg>
      <lg n="8.5" xml:id="v8_5">
        <l n="ab">śrutyāder durbalā cāsau na śaktā tāni bādhitum |</l>
        <l n="cd">aṅgabhūyāṃsamekeyaṃ śabdarāśiṃ na bādhate ||</l>
      </lg>
      <lg n="8.6" xml:id="v8_6">
        <l n="ab">kāmaṃ vā nirnimitteyaṃ śākhām ekāṃ vadiṣyati |</l>
        <l n="cd">śrutisāmānyamātraṃ hi nātra daṇḍena vāyate ||</l>
      </lg>
      <lg n="8.7" xml:id="v8_7">
        <l n="ab">sati sādhāraṇatve vā sambhavena viśeṣaṇam |</l>
        <l n="cd">yathā vairūpasāmeti sattayaiva pratīyate ||<pb n="671"/></l>
      </lg>
      <lg n="8.8" xml:id="v8_8">
        <l n="ab">avyāsaṅgi ca sarveṣu pravaktṛtvaṃ kaṭhādiṣu |</l>
        <l n="cd">tenaikavyapadeśyatvaṃ lakṣyate ḍitthamātṛvat ||</l>
      </lg>
      <lg n="8.9" xml:id="v8_9">
        <l n="ab">anyais tulye 'pi sambandhe yat tair na vyapadiśyatem |</l>
        <l n="cd">na hy eṣa kartṛsaṃskāraḥ pārārthye caika iṣyate ||</l>
      </lg>
      <lg n="8.10" xml:id="v8_10">
        <l n="ab">vidyamānanimittaṃ ca kathyate, nāsataḥ kriyā |</l>
        <l n="cd">sādhāraṇaṃ ca tīrthādi kena cid vyapadiśyate ||</l>
      </lg>
      <lg n="8.11" xml:id="v8_11">
        <l n="ab">yadi cāpauruṣeyyeṣā nānityapratipādinī |</l>
        <l n="cd">pauruṣeyyās tu satyatvaṃ katham adhyavasīyate ||<pb n="672"/></l>
      </lg>
      <lg n="8.12" xml:id="v8_12">
        <l n="ab">nityam eva nimittaṃ vā kaṭhatvaṃ jātir asti naḥ |</l>
        <l n="cd">kāṭhakādipravṛttyarthaṃ vyāvṛttaṃ caraṇāntarāt ||</l>
      </lg>
      <lg n="8.13" xml:id="v8_13">
        <l n="ab">anityārthābhidhāyitvaṃ svayam evaiṣa muñcati |</l>
        <l n="cd">nityānityavikalpena vedastādarthyavarjanāt ||</l>
      </lg>
      <lg n="8.14" xml:id="v8_14">
        <l n="ab">nityasya nitya evārthaḥ kṛtakasyāpramāṇatā |</l>
        <l n="cd">unmattavacanatvaṃ tu pūrvam eva nirākṛtam ||</l>
      </lg>
      <lg n="8.15" xml:id="v8_15">
        <l n="ab">iti pramāṇatvam idaṃ prasiddhaṃ yuktyeha dharmaṃ prati codanāyāḥ |</l>
        <l n="cd">ataḥ paraṃ tu pravibhajya vedaṃ tredhā tato vakṣyati yasya yo 'rthaḥ ||</l>
      </lg>
    </div>
  </body>
</TEI>
