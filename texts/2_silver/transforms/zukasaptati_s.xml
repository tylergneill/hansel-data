<TEI>
  <body>
    <pb n="1"/>
    <div n="1">
      <p xml:id="p1_l1" n="1,1">|| śrīgaṇeśāya namaḥ ||</p>
      <p xml:id="p1_l2" n="1,2"/>
      <lg n="1,2" xml:id="v1_2">
        <l>praṇamya śāradāṃ devīṃ divyavijñānaśālinīm |</l>
        <l>vacmi cetovinodārtham uddhāraṃ kīrasaṃmateḥ || 1.1 (= 1) ||</l>
      </lg>
      <p xml:id="p1_l4" n="1,4">asti candrapuraṃ nāma nagaram | tatra vikramaseno nāma rājā babhūva |tasmin nagare haridatto nāma śreṣṭhī | tasya bhāryā śṛṅgārasundarīnāmnī |tatputro madanavinodanāmā babhūva | tasya patnī prabhāvatī | sā somadattaśreṣṭhinaḥkanyā | madanavinodas tu atīva viṣayāsaktaḥ kuputraḥpituḥ śikṣāṃ na śṛṇoti | tasya dyūtamṛgayāveśyāmadyādiṣu atīva āsaktiḥ |kumārgacāriṇaṃ taṃ kuputraṃ dṛṣṭvā tatpitā haridattaḥ sapatnīkaḥatīva duḥkhitaḥ saṃjātaḥ | taṃ haridattaṃ kuputraduḥkhena pīḍitaṃ dṛṣṭvātasya sakhā trivikramanāmā dvijaḥ svagṛhato nītinipuṇaṃ śukaṃ sārikāṃca gṛhītvā tadgṛhe gatvā prāha | sakhe haridatta enaṃ śukaṃ sapatnīkaṃputravat tvaṃ paripālaya | etatsaṃrakṣaṇena tava duḥkhaṃ dūrībhaviṣyati | haridattastu taṃ śukaṃ gṛhītvā putrāya samarpayām āsa | madanavinodena śayanamandiresvarṇapañjarasthaḥ sthāpitaḥ paripoṣitaś ca | athaikadā rahasiśuko madanaṃ prāha | he sakhe<pb n="2"/>
      </p>
      <p xml:id="p2_l3" n="2,3"/>
      <lg n="2,3" xml:id="v2_3">
        <l>pitros te duḥkhinor duḥkhāt pataty aśrucayo bhuvi |</l>
        <l>tena pāpena te vatsa patanaṃ devaśarmavat || 1.2 (= 2) ||</l>
      </lg>
      <p xml:id="p2_l5" n="2,5">sa prāha | katham etat | śuka āha | asti pañcapuraṃ nāma nagaram |tatra satyaśarmā brāhmaṇaḥ | tadbhāryā dharmaśīlānāmnī putras tu devaśarmā |sa ca adhītavidyaḥ pitṛpracchannavṛttyā deśāntaraṃ gatvā bhāgīrathītīretapaḥ kṛtavān | ekadā sa tapasvī gaṅgātīre japārtham upaviṣṭaḥ | tasminkāle kayācit balākayā uḍḍīyamānayā tadaṅgopari purīṣotsargaḥkṛtaḥ | sa ca tapasvī krodhākulitanetraḥ yāvad ūrdhvaṃ paśyati tāvat tatkrodhāgninābhasmībhūtāṃ balākāṃ bhūmau patitāṃ dṛṣṭvā (balākāṃ dagdhvā)nārāyaṇadvijagṛhe bhikṣārthaṃ yayau | svabhartṛśuśrūṣāparayā tatpatnyā kopābhiviṣṭonirbhartsitaḥ satpakṣihāyam uktaś ca | nāhaṃ balākeva tvatkopasthānam |sa ca pracchannapātakajñānād bhīto vismitaś ca preṣitaś ca tayādharmavyādhapārśve vārāṇasīṃ nagarīṃ yayau | tatra raktāktahastaṃ yamapratibhaṃmāṃsavikrayaṃ vidadhānaṃ taṃ dṛṣṭvā dṛśām ante sthitaḥ | vyādhena svāgatapraśnapūrvakaṃsvagṛhaṃ nītvā nijapitarau sabhaktikaṃ bhojayitvā paścāt tasya bhojanaṃdattam | tadanantaraṃ sa ca vyādhaṃ jñānakāraṇaṃ papraccha | kathaṃ satījñānavatī kathaṃ ca tvaṃ jñānavān | tena vyādhenoktam |<pb n="3"/>
      </p>
      <p xml:id="p3_l6" n="3,6"/>
      <lg n="3,6" xml:id="v3_6">
        <l>nijānvayapraṇītaṃ yaḥ samyag dharmaṃ niṣevate |</l>
        <l>uttamādhamamadhyeṣu vikāreṣu parāṅmukhaḥ || 1.3 (= 3) ||</l>
        <l>sa gṛhī sa muniḥ sādhuḥ sa ca yogī sa dhārmikaḥ |</l>
        <l>pitṛśuśrūṣako nityaṃ jantuḥ sādhāraṇaś ca yaḥ || 1.4 (= 4) ||</l>
      </lg>
      <p xml:id="p3_l10" n="3,10">ahaṃ sāpi ca evaṃ jñāninau tvaṃ ca nijapitarau parityajya bhraman mādṛśāṃna sambhāṣaṇārhaḥ | param atithiṃ matvā jalpitaḥ | evam uktaḥ sa brāhmaṇovinayaparaṃ vyādhaṃ papraccha | tenoktam |</p>
      <p xml:id="p3_l13" n="3,13"/>
      <lg n="3,13" xml:id="v3_13">
        <l>na pūjayanti ye pūjyān mānyān no mānayanti ye |</l>
        <pb n="4"/>
        <l>jīvanti nindyamānās te mṛtāḥ svargaṃ na yānti ca || 1.5 (= 5) ||</l>
        <l>vyādhena bodhitas tena sa yayau gṛham ātmanaḥ |</l>
        <l>abhavat kīrtimān loke parataḥ kīrtibhājanam || 1.6 (= 6) ||</l>
      </lg>
      <p xml:id="p4_l4" n="4,4">tasmād vaṇigdharmaṃ svakulodbhavaṃ smara pitroś ca vinayaparo bhava | evam uktaḥsa madanaḥ pitarau namaskṛtya tadanujñāto bhāryāṃ cāpṛcchya pravahaṇam adhirūḍhavāngato deśāntaram | paścāt tatpatnī katicid dināni śokayuktānirvāhya svairiṇībhiḥ sakhībhiḥ pratibodhitā puruṣāntarābhilāṣukābhavat |yatas tābhir evam uktam |</p>
      <p xml:id="p4_l9" n="4,9"/>
      <lg n="4,9" xml:id="v4_9">
        <l>tāvat pitā tathā bandhur yāvaj jīvati mānavaḥ |</l>
        <l>mṛto mṛta iti jñātvā kṣaṇāt sneho nivartate || 1.7 (= 7) ||</l>
        <pb n="5"/>
      </lg>
      <p xml:id="p5_l1" n="5,1">atas tvaṃ svapatim aprāpyamānā nijaśarīrasya katiciddinasthāyiyauvanasyapuruṣāntararamaṇād gṛhāṇa phalam | tatas tāsāṃ vacanena puruṣāntarasya guṇacandrasaṃjñasyaramaṇāya śṛṅgāraṃ vidhāya yāvat pracalitā tāvat sārikayāmā gacchety ādivacanair nirbhartsitā | tato yāvat sā tāṃ sārikāṃ galamoṭanapūrvaṃvināśayati tāvad uḍḍīya yayau | tataḥ kṣaṇaṃ sthitvā sveṣṭadevatāṃhṛdi smṛtvā tāmbūlaṃ pragṛhya yāvac calitā tāvat śukaḥ prāha |siddhir astu | kva gantavyam ity ādivākyaiḥ pṛṣṭā | sā ca śukavacanaṃ śakunamiti kṛtvā prahasya tam āha | he śukarāja narāntarāsvādaṃ vijñātuṃpracalitāsmi | śuka uvāca | yuktam idaṃ kartavyam eva paraṃ duṣkaraṃ ninditaṃca kulastrīṇām | kiṃ ca | tadā gamyatāṃ yadi viparīte samāyātesati tava buddhir asti | yadi nāsti tadā parābhavapadaṃ bhaviṣyasi |<pb n="6"/>
      </p>
      <p xml:id="p6_l1" n="6,1"/>
      <lg n="6,1" xml:id="v6_1">
        <head>yataḥ |</head>
        <l>kautukānveṣiṇo nityaṃ durjanā vyasanāgame |</l>
        <l>māsopavāsinī yadvad vaṇikputrakacagrahe || 1.8 (= 8) ||</l>
        <l>papraccha sā tadā sārdhaṃ puṃścalībhiḥ kṛtādarā |</l>
        <l>sasaṃbhramā jagādedaṃ kim idaṃ bhāṣitaṃ śuka || 1.9 (= 9) ||</l>
        <l>yadi te kautukaṃ subhru parārthaṃ gaccha sundari |</l>
        <l>sthirībhūya tvayā paścāt śrāvyeyaṃ mahatī kathā || 1.10 (= 10) ||</l>
      </lg>
      <p xml:id="p6_l7" n="6,7">evaṃ śukoktaṃ śrutvā yadā sā kautukākulacetasā nijagṛha āsīnāstitadā śukaḥ kathāṃ prāha | asti candrāvatī purī | tasyāṃ bhīmanāmānṛpaḥ | tatra sudhano nāma mohanaśreṣṭhisutaḥ tannagaravāsino haridattasyakalatraṃ lakṣmīṃ rantum īhate | tadvat sā na manyate | tato māsopavāsinīṃpūrṇābhidhānāṃ gatvā pūrṇadhanāvarjitāṃ kṛtvā haridatte nagarād bahir gatetadgṛhe dūtītvena preṣayām āsa | sāpi cāṭūktibhir lakṣmīṃ prasādayām āsa |prasannayā ca tayety uktam | yat tvaṃ yācase tat karomi | pūrṇayoktam |tarhi manmataṃ naraṃ bhaja | tayoktam | kulastrīṇāṃ naitad yujyate paraṃ yat tavāgrepratipannaṃ tat karomi |<pb n="7"/>
      </p>
      <p xml:id="p7_l3" n="7,3"/>
      <lg n="7,3" xml:id="v7_3">
        <head>uktaṃ ca | tathā ca |</head>
        <l>chijjaü sīsaṃ aha hou bandhaṇaṃ caaü savvahā lacchī |</l>
        <l>paḍivaṇṇapālaṇe supurisāṇa jaṃ hou taṃ hou •|| 1.11 (= 11) ||•</l>
        <l>diḍhalohasiṅkhalāṇaṃ assāṇa vi vihapāsabandhāṇaṃ |</l>
        <l>tāṇaṃ cia ahiaraaro vāābandho supurisassa •|| 1.12 (= 12) ||•</l>
        <l>adyāpi nojjhati haraḥ kila kālakūṭaṃ<caesura/>kūrmo bibharti dharaṇīṃ khalu cātmapṛṣṭhe |</l>
        <l>ambhonidhir vahati duḥsahavāḍavāgnim<caesura/>aṅgīkṛtaṃ sukṛtinaḥ paripālayanti || 1.13 (= 13) ||</l>
      </lg>
      <p xml:id="p7_l11" n="7,11">tac chrutvā hṛṣṭā pūrṇā | evam evaitat | tatas tāṃ lakṣmīṃ pratividhāya guṇamohanārthepradoṣe svagṛhe nināya | tataḥ sa mohanaḥ kathitaveloparināgataḥ kiṃcitkāryādivaiyagryeṇa | tato lakṣmyā sakāmayoktam |yat kam api naraṃ samānaya | tataḥ pūrṇayā mūḍhayā tatpatir eva samānītaḥ |svabhartari samāyāte sā kathaṃ bhavatv iti kathaṃ gṛhaṃ yātv iti tvaṃ sakhyastava vā kathayantu | tā āhuḥ | na jānīmaḥ | tvam eva kathaya | śukaāha | yadi na yāsi tadā kathayāmi | tayoktam | na yāsyāmi |śukaḥ | sā āgacchann eva svapatir iti jñātvā taṃ kacagrahaṃ pragṛhyaivam uvāca |he śaṭha sarvadā tvam iti mamāgre jalpasi yan me tvāṃ vinā nānyāvallabhā asti | adhunā tu mayā parīkṣito jñātaś ceti kopaṃ cakre |sa ca tāṃ kaṣṭena sukomalavacanair anunīya svagṛhaṃ ninye |<pb n="8"/>
      </p>
      <p xml:id="p8_l9" n="8,9"/>
      <lg n="8,9" xml:id="v8_9">
        <l>kathāṃ śrutvā śukenoktāṃ bhayavismayakāriṇīm |</l>
        <l>puṃścalīvṛndasaṃyuktā suptā rātrau vaṇikpriyā || 1.14 (= 14) ||</l>
      </lg>
      <p xml:id="p8_l11" n="8,11">iti śukasaptatau prathamā kathā ||<pb n="9"/>
      </p>
    </div>
    <div n="2">
      <p xml:id="p9_l1" n="9,1"/>
      <lg n="9,1" xml:id="v9_1">
        <l>sā tathaiva samaṃ tābhir dvitīye 'hni niśāmukhe |</l>
        <l>śukam āpṛcchya calitā śukas tām idam abravīt || 2.1 (= 15) ||</l>
        <l>yatheṣṭaṃ gaccha suśroṇi yadi jānāsi duḥkṛte |</l>
        <l>pratyuttaraṃ samāyāte yaśodevīva saṃkaṭe || 2.2 (= 16) ||</l>
      </lg>
      <p xml:id="p9_l5" n="9,5">tataḥ prabhāvatī pṛcchati | kā yaśodevī | kadā kasmin saṃkaṭe tayāka upāyaḥ kṛta iti | śukaḥ | yadā kathayāmi tadā mayi suratavighātenatava kopaḥ prāṇanisūdanaḥ syāt | sā āha | suhṛdāṃ sādhvasādhv api śrotavyam eva | ity anujñātaḥ śuka āha | asti nandanaṃ nāmanagaram | tatra nandano nāma rājā | tatputro rājaśekharaḥ | tadvadhūḥśaśiprabhā | tāṃ dhanasenasuto vīranāmā dṛṣṭvā sakāmaḥ san jvarapīḍito'bhūt | bhojanādi na vidhatte | sa ca mātrā yaśodevyā pṛṣṭaḥsan sagadgadaṃ kāraṇam āha | sā ca rājakanyā durlabhā | sa kathaṃ jīvatu |iti praśnaḥ |tayoktam | tvam eva kathaya | śukaḥ | yadi prabhāvati adyana yāsi tadā kathayāmi | ity ukte sā āha | kathayeti | atha śukaḥ |sā yaśodevī ekāṃ śunīṃ bhojanādyair āvarjayitvā ābharaṇāni paridhāyātmanāsārdhaṃ gṛhītvā śaśiprabhāpārśve gatvā tāṃ vijane sagadgadājagāda | ahaṃ ca tvaṃ ca iyaṃ ca pūrvabhave bhaginyo 'bhūvan | mayāniḥśaṅkayā tvayā tu saśaṅkayā paranarābhilāṣaḥ pūritaḥ | anayā tunaiva | ato 'syāḥ śīlaprabhāvāt kevalaṃ jātismaraṇam eva na bhogāḥ śunikāca saṃjātā | saṃbhogavighnāj jātismaraṇaṃ ca na te vartate | mamapunar bhogān nirvighnān nirvighnajātismaraṇaṃ ca | ato 'ham anukampayā imāṃśunakīṃ tvāṃ ca dṛṣṭvā kathayitum āgatā | atas tvayārthināṃ kāṅkṣitaṃ dātavyameva | yo dānaṃ kuryāt sa bhavet sarvasaṃpadāṃ sthānam |<pb n="10"/>
      </p>
      <p xml:id="p10_l10" n="10,10"/>
      <lg n="10,10" xml:id="v10_10">
        <head>uktaṃ ca |</head>
        <l>kathayanti na yācante bhikṣāhārā gṛhe gṛhe |</l>
        <l>arthibhyo dīyatāṃ nityam adātuḥ phalam īdṛśam || 2.3 (= 17) ||</l>
      </lg>
      <p xml:id="p10_l12" n="10,12">tataḥ śaśiprabhā sakaṇṭhagrāhaṃ ruditvā prāha | mām api kalyāṇi puruṣāntareṇayojaya | tato yaśodevī tāṃ svasthīkṛtya bhartṛviditāṃ svagṛhaṃnītvā svaputreṇa yojayām āsa | sa ca rājaśekharo dravyādidānatoṣitaḥsakhīyam iti kṛtvā na nivārayām āsa |<pb n="11"/>
      </p>
      <p xml:id="p11_l1" n="11,1"/>
      <lg n="11,1" xml:id="v11_1">
        <l>rājaputraṃ rājaputrīṃ pratāryaivaṃ ca bhāmini |</l>
        <l>yaśodevyā mahadbuddhyā nijakāryam anuṣṭhitam || 2.4 (= 18) ||</l>
        <l>buddhir asti yadaiṣā te vraja subhru parāntikam |</l>
        <l>bhaja nidrāṃ viśālākṣi mānyathā svaṃ viḍambaya || 2.5 (= 19) ||</l>
      </lg>
      <p xml:id="p11_l5" n="11,5">iti śukakathāṃ śrutvā prabhāvatī suptā ||</p>
      <p xml:id="p11_l6" n="11,6">iti śukasaptatau dvitīyā kathā ||</p>
    </div>
    <div n="3">
      <p xml:id="p11_l7" n="11,7">athānyadine prabhāvatī śukaṃ pṛcchati | śukaḥ |</p>
      <p xml:id="p11_l8" n="11,8"/>
      <lg n="11,8" xml:id="v11_8">
        <l>gaccha devi kim āścaryaṃ yatra te ramate manaḥ |</l>
        <l>nṛpavad yadi jānāsi paritrāṇaṃ tvam ātmanaḥ || 3.1 (= 20) ||</l>
      </lg>
      <p xml:id="p11_l10" n="11,10">prabhāvatī pṛcchati | katham etat | śukaḥ kathayati | asti viśālānagarī | tatra sudarśano rājā | tatra ca vimalo nāma vaṇik |tasya ca patnīdvayaṃ subhagaṃ rūpasaṃpannaṃ dṛṣṭvā kuṭilanāmā dhūrtas tadbhāryādvayagrahaṇecchayāambikāṃ devīm ārādhya vimalarūpaṃ yayāce | labdhvāca tatprakṛtiṃ vimale bahir gate tadgṛhaṃ gatvā prabhutvaṃ cakāra | prasādadhanadānairvaśīkṛto 'khilo 'pi parijanavargaḥ | tadbhāryādvayaṃ bahumānadānādināsaṃtoṣya svecchayā bhuṅkte | vimalo 'yaṃ dhanādyanityatāṃ śrutvādātā babhūveti parijano anavarataṃ cintayati | atha satyavimalo 'pidvāram āgataḥ kuṭilājñayā dvārapālena niṣiddhaḥ | tato bahiḥsthaḥ phūtkaroti |vañcito 'haṃ dhūrtarājena | tasya caivaṃ krandato gotrajā janāḥkautukāc ca militāḥ | tatkṣaṇāt haṭṭāni muktvā vaṇiksārtho militvāārakṣikamantrimukhyānāṃ purataḥ phūccakre | rājan vañcito 'smi dhūrtarājena |tato rājñā tadavalokanāya prahitāḥ puruṣāḥ | tenāpi te dravyādidānenasānukūlāḥ kṛtāḥ | taṃ dhanadāyakaṃ gṛhe dṛṣṭvā jano vadati |svāmin vimalo gṛhe vidyate | ayaṃ ca dhūrtarāṭ dvārasthaḥ | tato nṛpeṇadvāv apy ekatra kṛtau | tato dvayor madhyān na ko 'pi dhūrtetarayor vyaktiṃ jānāti |jātaḥ kolāhalo 'khilalokavyavahāranāśakaraḥ rājñaś cāpavādaḥ |yato rājñāṃ duṣṭanigrahaḥ śiṣṭapālanaṃ ca svargāya |<pb n="12"/>
      </p>
      <p xml:id="p12_l13" n="12,13"/>
      <lg n="12,13" xml:id="v12_13">
        <head>uktaṃ ca |</head>
        <l>prajāpīḍanasaṃtāpāt samudbhūto hutāśanaḥ |</l>
        <pb n="13"/>
        <l>rājñaḥ kulaṃ śriyaṃ prāṇān nādagdhvā vinivartate || 3.2 (= 21) ||</l>
      </lg>
      <p xml:id="p13_l2" n="13,2">tato rājā ekānte tayor nirṇayam acintayat | tat kathaya kathaṃ niścayaḥsyād iti praśnaḥ | śukaḥ | sa rājā labdhopāyas tadvimalabhāryādvayaṃ pṛthakpṛthak saṃsthāpya pṛṣṭavān | kiṃ yuvayoḥ pāṇigrahaṇe bhartrā vibhūṣaṇaṃ pradattaṃdhanaṃ ca | paścāt kiṃ jalpitaṃ prathamasaṅge ca kā vārttā bhartrā sahābhūt |kā mātā kaś ca pitā | kiṃ kulam | kā jātiḥ | ity evaṃ pṛṣṭābhyāṃyathālabdhaṃ yathāvṛttaṃ yathāproktaṃ yathāsuptaṃ sarvaṃ tābhyāṃ kathitam | paścāt tutau puruṣau pṛṣṭau parasparaṃ visaṃvadantau | tato bhāryādvayasya rukmiṇīsundarīnāmadheyasyayaḥ saṃvādaṃ vadati sa satyaḥ | itaras tu dhūrto rājñānirvāsitaḥ | satyas tu rājñā sabhāryaḥ satkṛtaḥ svagṛhaṃ gataḥ | iti mahārājabuddhiḥ |iti kathāṃ śrutvā prabhāvatī suptā ||</p>
      <p xml:id="p13_l12" n="13,12">iti śukasaptatau tṛtīyā kathā ||<pb n="14"/>
      </p>
    </div>
    <div n="4">
      <p xml:id="p14_l1" n="14,1">athānyadā prabhāvatī śukaṃ pṛcchati | śukaḥ | māṃ kṛtāvajñaṃ kṛtvā māgaccha | yato bālakād api hitaṃ vākyaṃ grāhyam |</p>
      <p xml:id="p14_l3" n="14,3"/>
      <lg n="14,3" xml:id="v14_3">
        <l>kṛtāvajñaḥ purā devi vṛddhavākyaparāṅmukhaḥ |</l>
        <l>patito brāhmaṇo 'narthe viṣakanyāvivāhane || 4.1 (= 22) ||</l>
      </lg>
      <p xml:id="p14_l5" n="14,5">prabhāvatī pṛcchati | katham etat | śukaḥ | asti somaprabhaṃ nāma dvijasthānam |tatra vidvān dhārmikaḥ somaśarmā nāma vipraḥ | tatputrī rūpaudāryaguṇopetāviṣakanyeti vijñātābhūt | tena tāṃ bhayena ko 'pi navivāhayati | tataḥ somaśarmā varārthaṃ bhuvaṃ paryaṭan saṃprāpto dvijasthānaṃjanasthānaṃ nāma | tatra govindanāmā brāhmaṇo jaḍo nirdhanaś ca | tasmaikanyā pradattā | tena suhṛdāṃ nivārayatām api kṛtāvajñenoḍhā sarvarūpalāvaṇyaguṇopetāmohinī viṣakanyā | sā vidagdhā govindas tu mūrkhaḥlaghuvayāś ca | tataś ca sā ātmano rūpalāvaṇyayauvanaṃ śuśoca |</p>
      <p xml:id="p14_l13" n="14,13"/>
      <lg n="14,13" xml:id="v14_13">
        <l>avidagdhaḥ patiḥ strīṇāṃ prauḍhāṇāṃ nāyako 'guṇī |</l>
        <l>guṇināṃ tyāgināṃ stoko vibhavaś ceti duḥkhakṛt || 4.2 (= 23) ||</l>
        <pb n="15"/>
        <l>pāusasamaapavāso jovvaṇadiahe tahā a dāliddaṃ |</l>
        <l>paḍhamasiṇehavioo tiṇṇi vi garuāi dukkhāiṃ •|| 4.3 (= 24) ||•</l>
        <l>appatthāve paḍhiaṃ kaṇṭhavihūṇaṃ ca gāiaṃ gīaṃ |</l>
        <l>mā mā bhaṇantisuraaṃ tiṇṇi vi garuāi dukkhāiṃ •|| 4.4 (= 25) ||•</l>
      </lg>
      <p xml:id="p15_l5" n="15,5">sānyadā govindaṃ patim ity abravīt | mama pitur gehāt samāgatāyā bahūnidināni saṃjātāni | tato 'haṃ tvayaiva saha gamiṣye nānyathā | tataḥśakaṭaṃ mārgayitvā sabhāryakaḥ sa calitaḥ | yāvat prayāti tāvat pathieko yuvā vāgmī surūpaḥ śūraś ca viṣṇunāmā brāhmaṇo militaḥ |tasya brāhmaṇasya tasyāś cānyonyam anurāgaḥ saṃjātaḥ |<pb n="16"/>
      </p>
      <p xml:id="p16_l3" n="16,3"/>
      <lg n="16,3" xml:id="v16_3">
        <head>uktaṃ ca |</head>
        <l>prītiḥ syād darśanādyaiḥ prathamam atha manaḥsaṅgasaṃkalpabhāvo<caesura/>nidrācchedas tanutvaṃ vapuṣi kaluṣatā cendriyāṇāṃ nivṛttiḥ |</l>
        <l>hrīnāśonmādamūrcchāmaraṇam iti jagad yāty avasthā daśaitāḥ<caesura/>lagnair yat puṣpabāṇaiḥ sa jayati madanaḥ saṃnirastānyadhanvī || 4.5 (= 26) ||</l>
      </lg>
      <p xml:id="p16_l7" n="16,7">sa pathiko dampatyoḥ pūgapattroccayaṃ dadāti | ity evaṃ grāmyabrāhmaṇo viṣṇorviśvastaḥ ātmano nirodhasaṅgabhayād uttīrya (?) taṃ gantrīvāham ārohayati |viṣṇunā ca patyau vṛkṣāntaragate sā mohinī bhuktā ātmavaśīkṛtā |tayā cātmīyaṃ nāma gotraṃ kulakramaṃ cājñāpitaḥ | patyuś ca samāgatasyatvaṃ cauro 'sīti gantryārohaṇaṃ kurvato niṣedhaḥ kṛtaḥ | viṣṇur api tāṃgṛhītvā govindaṃ dharṣitavān | tatas tayoḥ keśākeśi saṃvṛttam |govindas tu viṣṇunā viṣakanyāprabhāveṇa nirjitaḥ | tatas tāṃ gṛhītvāviṣṇuḥ svagṛhaṃ praticalitaḥ | govindaḥ pṛṣṭhastho mārgāsanne grāme gatvāphūtkṛtavān | yad anena caureṇa mama bhāryā gṛhītā | trāyatāṃ tām | mamaśaraṇaṃ bho janāḥ | atha grāmādhipena viṣṇur mohinīyuto dhṛtaḥ | pṛṣṭenottaraṃdattaṃ viṣṇunā yatheyaṃ mayā pariṇītā | madīyāṃ ca bhāryām eṣapathiko mārge dṛṣṭvā grahilo babhūva | govindenāpi pṛṣṭena idam evottaritam |tato mantrī tayor ekam evottaraṃ śrutvā jātyādikaṃ pṛṣṭavān |trayam api tu saṃvadati tataḥ kathaṃ niścayaḥ |iti śukapraśnaḥ | tatas tayāpṛṣṭaḥ śuka āha | mantriṇoktam | kiyanti dināni saṃgamasya yuṣmākaṃprayāṇe | tair uktam | kalye bhojanāntaraṃ saṃvṛttaḥ samāgamaḥ | tatomantriṇā brāhmaṇau pṛthak pṛthak pṛṣṭau | kim anayā kalye bhojanavelāyāṃbhuktam | yac ca tayā bhuktaṃ tad govindo jānāti itaras tu na | tataḥ saviḍambitaḥ sacivena | govindaḥ śikṣitaḥ | dhig imāṃ brāhmaṇīṃ paratrehaca duḥkhadāṃ muñca śīghram |<pb n="17"/>
        <pb n="18"/>
      </p>
      <lg n="16,7" xml:id="v16_7">
        <head>uktaṃ ca |</head>
        <l>vaidyaṃ pānarataṃ naṭaṃ kupaṭhitaṃ mūrkhaṃ parivrājakaṃ<caesura/>yodhaṃ kāpuruṣaṃ viṭaṃ vivayasaṃ svādhyāyahīnaṃ dvijam |</l>
        <l>rājyaṃ bālanarendramantrirahitaṃ mitraṃ chalānveṣi ca<caesura/>bhāryāṃ yauvanagarvitāṃ pararatāṃ muñcanti ye paṇḍitāḥ || 4.6 (= 27) ||</l>
        <l>tathāpi kāminīlubdho dhikkṛtaḥ sādhubhis tadā |</l>
        <l>tām evādāya calitas tatkṛte nihataḥ pathi || 4.7 (= 28) ||</l>
        <l>tad devi yaḥ karoty evam avajñāṃ vṛddhaśikṣitaḥ |</l>
        <l>sa parābhavam āpnoti govindo brāhmaṇo yathā || 4.8 (= 29) ||</l>
      </lg>
      <p xml:id="p18_l9" n="18,9">iti kathāṃ śrutvā prabhāvatī suptā ||</p>
      <p xml:id="p18_l10" n="18,10">iti śukasaptatau caturthī kathā ||</p>
    </div>
    <div n="5">
      <p xml:id="p18_l11" n="18,11">punar anyadine sā gamanāya śukaṃ pṛcchati | śukaḥ |</p>
      <p xml:id="p18_l12" n="18,12"/>
      <lg n="18,12" xml:id="v18_12">
        <l>gaccha devi vijānāsi yadi kartuṃ tvam uttaram |</l>
        <l>sabhāyāṃ nṛpater yadvad viṣame bālapaṇḍitā || 5.1 (= 30) ||</l>
        <pb n="19"/>
      </lg>
      <p xml:id="p19_l1" n="19,1">prabhāvatīpṛṣṭaḥ śukaḥ kathāṃ prāha | asti ujjayinī nāma nagarī |tatra vikramādityo rājā | tasya rājñī kāmalīlā nāma uttamakulajātā |sā ca rājño 'tīva vallabhā | ekadā nṛpas tayā sārdhaṃ bhojanaṃkurvan bhṛṣṭamatsyāṃs tasyai dāpayām āsa | sā āha | svāmin nāham etān puruṣānavalokayitum api samarthā kiṃ punaḥ sparśanam | iti śrutvā tenamatsyā aṭṭāṭṭahāsena tathā jahasur yathā nāgarikalokena śrutam | rājāca tanmatsyahāsyakāraṇaṃ mantrijyotirvicchākunikakovidān pṛcchati | yadāna ko 'pi jānāti tadā sarvadvijāgresaraṃ purohitaṃ prāha yathā tvayaivamatsyahāsyakāraṇaṃ kathanīyam anyathā tvaṃ deśān nirvāsaṃ prāpnoṣi | purodhāpy etadvacaḥ śrutvā dinapañcakaṃ vyavadhāne yācayitvā saviṣādo gṛham āgamat |sa purohitaḥ tad uttaram ajānan purastād rājñā nirvāsyate | sa kathaṃ bhavatviti praśnaḥ | uttaram apy āha śukaḥ | sa brāhmaṇo viṣādāpannaḥ putryābālapaṇḍitayā babhāṣe | tāta katham udvignacitta iva lakṣyase | kathayaviṣādasya kāraṇam | vidvadbhir vipady apy uccaiḥ sthātavyam |<pb n="20"/>
      </p>
      <lg n="19,1" xml:id="v19_1">
        <head>uktaṃ ca |</head>
        <l>saṃpadi yasya na harṣo vipadi viṣādo raṇe ca dhīratvam |</l>
        <l>taṃ bhuvanatrayatilakaṃ jananī janayati sutaṃ viralam || 5.2 (= 31) ||</l>
      </lg>
      <p xml:id="p20_l3" n="20,3">tato brāhmaṇo 'viralaṃ vṛttāntam ācaṣṭe | anena kāraṇena rājā māṃnagarān nirvāsayati |</p>
      <p xml:id="p20_l5" n="20,5"/>
      <lg n="20,5" xml:id="v20_5">
        <head>yataḥ |</head>
        <l>na sauhṛdaṃ na viśvāso na sneho na ca bandhutā |</l>
        <l>kenāpi saha saṃsāre kuto rājñā chalārthinā || 5.3 (= 32) ||</l>
      </lg>
      <p xml:id="p20_l7" n="20,7"/>
      <lg n="20,7" xml:id="v20_7">
        <head>uktaṃ ca |</head>
        <l>kāke śaucaṃ dyūtakāre ca satyaṃ sarpe kṣāntiḥ strīṣu kāmopaśāntiḥ |</l>
        <l>klībe dhairyaṃ madyape tattvacintā rājā mitraṃ kena dṛṣṭaṃ śrutaṃ vā || 5.4 (= 33) ||</l>
      </lg>
      <p xml:id="p20_l9" n="20,9"/>
      <lg n="20,9" xml:id="v20_9">
        <head>kiṃ ca |</head>
        <l>nadīnāṃ nakhināṃ caiva śṛṅgiṇāṃ śastrapāṇinām |</l>
        <l>viśvāso naiva kartavyaḥ strīṣu rājakuleṣu ca || 5.5 (= 34) ||</l>
        <l>bhoginaḥ kañcukāsaktāḥ krūrāḥ kuṭilagaminaḥ |</l>
        <l>duḥkhopasarpaṇīyāś ca rājāno bhujagā iva || 5.6 (= 35) ||</l>
        <l>hasann api nṛpo hanti mānayann api durjanaḥ |</l>
        <pb n="21"/>
        <l>spṛśann api gajo hanti jighrann api bhujaṅgamaḥ || 5.7 (= 36) ||</l>
      </lg>
      <p xml:id="p21_l2" n="21,2">eṣa rājā ā bālyāt sevito 'pi mayi viparīto babhūva | tasmān mayājīvitum icchatā dvijaiḥ saha paradeśaṃ gantavyam |</p>
      <p xml:id="p21_l4" n="21,4"/>
      <lg n="21,4" xml:id="v21_4">
        <head>uktaṃ ca |</head>
        <l>tyajed ekaṃ kulasyārthe grāmasyārthe kulaṃ tyajet |</l>
        <l>grāmaṃ janapadasyārthe ātmārthe pṛthivīṃ tyajet || 5.8 (= 37) ||</l>
      </lg>
      <p xml:id="p21_l6" n="21,6">tataḥ sā bālikā tātavacanaṃ śrutvā prāha | tāta tvayā yuktam uktam |paraṃ svāmirahitānāṃ na kvāpi pūjā |</p>
      <p xml:id="p21_l8" n="21,8">yata uktam |</p>
      <lg n="21,8" xml:id="v21_8">
        <l>apradhānaḥ pradhānaḥ syād yadi seveta pārthivam |</l>
        <l>pradhāno 'py apradhānaḥ syād yadi sevāvivarjitaḥ || 5.9 (= 38) ||</l>
        <l>āsannam eva nṛpatir bhajate manuṣyaṃ<caesura/>vidyāvihīnam akulīnam asaṃstutaṃ vā |</l>
        <l>prāyeṇa bhūmipatayaḥ pramadā latāś ca<caesura/>yaḥ pārśvato bhavati taṃ pariveṣṭayanti || 5.10 (= 39) ||</l>
        <l>ārohanti śanair bhṛtyā dhunvantam api pārthivam |</l>
        <l>kopaprasādavastūnāṃ vicinvanti samīpagāḥ || 5.11 (= 40) ||</l>
        <pb n="22"/>
      </lg>
      <p xml:id="p22_l1" n="22,1"/>
      <lg n="22,1" xml:id="v22_1">
        <head>tathā ca | uktaṃ ca | tathā ca |</head>
        <l>vidyāvatāṃ mahecchānāṃ śilpavikramaśālinām |</l>
        <l>sevāvṛttividāṃ caiva nāśrayaḥ pārthivaṃ vinā || 5.12 (= 41) ||</l>
        <l>ye jātyādimahotsāhā nopagacchanti pārthivam |</l>
        <l>teṣām āmaraṇaṃ bhikṣā prāyaś cittaṃ vinirmitam || 5.13 (= 42) ||</l>
        <l>rogair grahair nṛpair grasto yo na vetti jaḍakriyaḥ |</l>
        <l>madhyamantram upāyaṃ ca so 'vaśyaṃ tāta na sthiraḥ || 5.14 (= 43) ||</l>
        <l>sarpān vyāghrān gajān siṃhān dṛṣṭvopāyair vaśīkṛtān |</l>
        <l>rājeti kiyatī mātrā dhīmatām apramādinām || 5.15 (= 44) ||</l>
        <l>rājānam eva saṃśritya vidvān yāti paronnatim |</l>
        <l>vinā malayam anyatra candanaṃ na vivardhate || 5.16 (= 45) ||</l>
        <l>dhavalāny ātapatrāṇi vājinaś ca manoramāḥ |</l>
        <l>sadā mattāś ca mātaṅgāḥ prasanne sati bhūpatau || 5.17 (= 46) ||</l>
      </lg>
      <p xml:id="p22_l13" n="22,13">tasmāt tāta tvaṃ rājñā mānyaḥ prasādapātraṃ ca | tataḥ saṃdehe 'smin māviṣādībhava |</p>
      <p xml:id="p22_l15" n="22,15"/>
      <lg n="22,15" xml:id="v22_15">
        <head>yataḥ |</head>
        <l>rājagrahe samāyāte viṣame kāryasaṃśaye |</l>
        <pb n="23"/>
        <l>saṃdigdhamanasāṃ rājñāṃ pradhānāḥ saṃśayacchidaḥ || 5.18 (= 47) ||</l>
      </lg>
      <p xml:id="p23_l2" n="23,2">tato he tāta sthirībhava | matsyahasanottaraṃ rājñaḥ purato mayābhidheyamiti | snāhi bhuṅkṣva | tataḥ sa evaṃ kṛtvā rājño 'grato gatvā sarvaṃnivedayām āsa | nṛpo 'pi tuṣṭas tām ājuhāva | sā āśīrvādaṃ dattvārājānam abravīt | rājan mā mudhā viprān viḍambaya | kiṃ tvayā evaṃvidhaṃmatsyānāṃ hāsyaṃ dṛṣṭaṃ śrutaṃ vā | kathaṃ mām abalājanaṃ pṛcchan na vilajjase |</p>
      <p xml:id="p23_l7" n="23,7">tathā ca bhārate |</p>
      <lg n="23,7" xml:id="v23_7">
        <head>yataḥ | uktaṃ ca |</head>
        <l>itaro 'pi na sāmānyo nṛpatir divyarūpabhṛt |</l>
        <l>tvaṃ punar vikramādityo yathārtho 'si paraṃtapa || 5.19 (= 48) ||</l>
        <l>indrāt prabhutvaṃ jvalanāt pratāpaṃ krodhaṃ yamād vaiśravaṇāc ca vittam |</l>
        <l>sattvasthire rāmajanārdanābhyām ādāya rājñaḥ kriyate śarīram || 5.20 (= 49) ||</l>
      </lg>
      <p xml:id="p23_l12" n="23,12"/>
      <lg n="23,12" xml:id="v23_12">
        <l>mā vṛkodara pādena ekādaśacamūpatim |</l>
        <l>pañcānām api yo bharttā nāsāprakṛtimāninī (?) || 5.21 (= 50) ||</l>
      </lg>
      <p xml:id="p23_l14" n="23,14">svāmin kathaṃ na tvaṃ svayam eva vicārayasi | yatas tvam eva sarvasaṃśayacchettā |athānyebhyaś cet śrotuṃ kautukaṃ tarhi śṛṇu |<pb n="24"/>
      </p>
      <p xml:id="p24_l1" n="24,1"/>
      <lg n="24,1" xml:id="v24_1">
        <l>iyaṃ rājñī na spṛśati hy asmān matsyān mahāsatī |</l>
        <l>puruṣākhyān ato rājan hasitāḥ śapharā dhruvam || 5.22 (= 51) ||</l>
        <l>paribhāvyas tvayā rājan ślokārtho 'yaṃ sadā hṛdi |</l>
        <l>mūḍhadhīr anyathā deva yadi pṛcchasi māṃ punaḥ || 5.23 (= 52) ||</l>
      </lg>
      <p xml:id="p24_l5" n="24,5">rājan rājapatnyāḥ sūryam apaśyantyās tat katham asatītvaśaṅkā syāt |</p>
      <p xml:id="p24_l6" n="24,6"/>
      <lg n="24,6" xml:id="v24_6">
        <l>ślokārthe prastutārthe ca matsyānāṃ hasanaṃ budhāḥ |</l>
        <l>sanṛpā na vijānanti api sarvārthakovidāḥ || 5.24 (= 53) ||</l>
      </lg>
      <p xml:id="p24_l8" n="24,8">tataḥ sado mūḍhaṃ dṛṣṭvā bālapaṇḍitā utthāya yayau | śuko 'py āha |ahaṃ prātaḥ kathayiṣye | iti kīroktiṃ śrutvā prabhāvatī suptā ||</p>
      <p xml:id="p24_l10" n="24,10">iti śukasaptatau pañcamī kathā ||</p>
    </div>
    <div n="6">
      <p xml:id="p24_l11" n="24,11">athāparasmin divase prabhāvatī śukaṃ prāha | śuka sa matsyahāsyavyatikarorājñā jñāto na veti | śuka āha | sa nṛpaḥ ślokārtham ajānan nanidrāṃ lebhe |<pb n="25"/>
      </p>
      <p xml:id="p25_l1" n="25,1"/>
      <lg n="25,1" xml:id="v25_1">
        <head>uktaṃ ca |</head>
        <l>nidrā bhadre kutas teṣāṃ ye ṛṇavyādhipīḍitāḥ |</l>
        <l>avidheyakalatrāś ca ye cānye kṛtavairiṇaḥ || 6.1 (= 54) ||</l>
      </lg>
      <p xml:id="p25_l3" n="25,3">rājā nidrābhāve kaṣṭena niśāṃ nītvā prātar bālapaṇḍitām ākārya prāha |bālike ślokārtho na jñāto mayā | tasmān matsyahāsyakāraṇe nivedaya |</p>
      <p xml:id="p25_l5" n="25,5">sā āha | rājan māṃ mā pṛccha |</p>
      <p xml:id="p25_l6" n="25,6"/>
      <lg n="25,6" xml:id="v25_6">
        <head>yataḥ |</head>
        <l>paścāttāpo 'tra bhavitā bhāryāyā vaṇijo yathā |</l>
        <l>āgraheṇa kṛtaḥ patyau maṇḍakāgamanaṃ prati || 6.2 (= 55) ||</l>
      </lg>
      <p xml:id="p25_l8" n="25,8">rājā | katham etat | śukaḥ | asty atra jayantī nāma nagarī | tatravaṇikputraḥ sumatir nāma | tasya priyā padminī nāma | tasya ca vaṇijaḥpuṇyakṣayād dhanaṃ kṣīṇam | sa ca janaiḥ parityaktaḥ | yato jano dhanamitraḥ |</p>
      <p xml:id="p25_l11" n="25,11">tathā ca bhārate |</p>
      <lg n="25,11" xml:id="v25_11">
        <head>uktaṃ ca | tathā ca |</head>
        <l>yasyārthās tasya mitrāṇi yasyārthās tasya bāndhavāḥ |</l>
        <pb n="26"/>
        <l>yasyārthāḥ sa pumāṃl loke yasyārthāḥ sa ca paṇḍitaḥ || 6.3 (= 56) ||</l>
        <l>jīvanto 'pi mṛtāḥ pañca śrūyante kila bhārata |</l>
        <l>daridro vyādhito mūrkhaḥ pravāsī nityasevakaḥ || 6.4 (= 57) ||</l>
        <l>iha loke hi dhanināṃ paro 'pi svajanāyate |</l>
        <l>svajano 'pi daridrāṇāṃ tatkṣaṇād durjanāyate || 6.5 (= 58) ||</l>
      </lg>
      <p xml:id="p26_l7" n="26,7">so 'pi ca tṛṇakāṣṭhādikam ānīya purīmadhye vikrīṇāti | anyadāanena tṛṇakāṣṭhādikaṃ kim api vane na prāptam | dṛḍhakāṣṭhamayo 'pi vighnavināyakaḥprāptaḥ | tataś cintitam | kim asau mama vidhāsyati |</p>
      <p xml:id="p26_l10" n="26,10"/>
      <lg n="26,10" xml:id="v26_10">
        <head>uktaṃ ca |</head>
        <l>bubhukṣitaḥ kiṃ na karoti pāpaṃ kṣīṇā narā niḥkaruṇā bhavanti |</l>
        <l>prāṇārtham ete hi samācaranti mataṃ satāṃ yan na mataṃ tad eṣām || 6.6 (= 59) ||</l>
        <pb n="27"/>
      </lg>
      <p xml:id="p27_l1" n="27,1">yāvat sa tasya vināyakasya pāṭanāyottiṣṭhati tāvat tuṣṭaḥ san jagāda |ahaṃ tava pratidinaṃ pañca pañca maṇḍakān dāsye khaṇḍaghṛtayutān | mamālayeprātar yāyāḥ | paraṃ kasyāpi idaṃ rahasyaṃ na kathanīyam | kathite tumadvaco vitathaṃ bhaviṣyati | so 'pi ca tatheti pratipadya nityaṃ maṇḍakapañcakaṃbhāryāyā arpayati | tad daivaṃ maṇḍakapañcakaṃ ghṛtakhaṇḍayuktam ādāyatadbhāryā nijakuṭumbaṃ tṛptīkaroti | nityaṃ ca tānmaṇḍakān gotriṇāṃgṛhe vāhayām āsa | nijasakhyā mandodaryās tṛptyarthaṃ nityaṃ prāhiṇot |anyadā sā sakhī tāṃ papraccha | padminy api maṇḍakāgamanam idaṃ na jānāti |tatas tasyāḥ purā sā sakhī kapaṭād brūte | sakhi yadi tvaṃ mama puratoguhyaṃ na kathayasi tat kaḥ snehaḥ |<pb n="28"/>
      </p>
      <p xml:id="p28_l3" n="28,3"/>
      <lg n="28,3" xml:id="v28_3">
        <head>uktaṃ ca |</head>
        <l>dadāti pratigṛhṇāti guhyam ākhyāti pṛcchati |</l>
        <l>bhuṅkte bhojayati caiva ṣaḍvidhaṃ prītilakṣaṇam || 6.7 (= 60) ||</l>
      </lg>
      <p xml:id="p28_l5" n="28,5">tataḥ padminy āha | madīyaḥ patir idaṃ guhyaṃ mamāgre katham api na brūtemayā śataśaḥ pṛṣṭo 'pi | tayoktam | tarhi tvadīyaṃ jīvitaṃ rūpaṃ yauvanaṃsarvam api nirarthakam eva yad idaṃ nājñāyi | tataḥ padminī patiṃpṛcchati | kathaṃ maṇḍakaprāptiḥ | patir āha | vidheḥ prasādāt |</p>
      <p xml:id="p28_l9" n="28,9"/>
      <lg n="28,9" xml:id="v28_9">
        <head>uktaṃ ca |</head>
        <l>dvīpād anyasmād api madhyād api jalanidher diśo 'py antāt |</l>
        <l>ānīya jhaṭiti ghaṭayati vidhir abhimatam abhimukhībhūtaḥ || 6.8 (= 61) ||</l>
      </lg>
      <p xml:id="p28_l11" n="28,11"/>
      <lg n="28,11" xml:id="v28_11">
        <head>kiṃ ca |</head>
        <l>kṣutkṣāmasya karaṇḍapiṇḍitatanor mlānendriyasya kṣudhā<caesura/>kṛtvākhur vivaraṃ svayaṃ nipatito naktaṃ mukhe bhoginaḥ |</l>
        <l>tṛptas tatpiśitena satvaram asau tenaiva yātaḥ pathā<caesura/>svasthās tiṣṭhata daivam eva hi nṛṇāṃ vṛddhau kṣaye kāraṇam || 6.9 (= 62) ||</l>
        <pb n="29"/>
      </lg>
      <p xml:id="p29_l2" n="29,2">yadā na kathayati tadānaśanaṃ cakre | patir āha | asmin kathite mahatīhāniḥ paścāttāpaś ca bhaviṣyati | evaṃ bodhitāpi sā yāvan nāgrahaṃ muñcatitadā tena daivopahatacittena kathitam |</p>
      <p xml:id="p29_l5" n="29,5"/>
      <lg n="29,5" xml:id="v29_5">
        <head>uktaṃ ca |</head>
        <l>yasmai devāḥ prayacchanti puruṣāya parābhavam |</l>
        <l>buddhiṃ tasyāpakarṣanti na sa vetty ātmano hitam || 6.10 (= 63) ||</l>
      </lg>
      <p xml:id="p29_l7" n="29,7">tena ca rājan vikramārka buddhimuktena guhyaṃ kīrtitam | yato hīnapuṇyobuddhyā mucyate |</p>
      <p xml:id="p29_l9" n="29,9"/>
      <lg n="29,9" xml:id="v29_9">
        <head>uktaṃ ca |</head>
        <l>rāmo hemamṛgaṃ na vetti nahuṣo yāne yunakti dvijān<caesura/>viprād eva savatsadhenuharaṇe jātā matiś cārjune |</l>
        <l>dyūte bhrātṛcatuṣṭayaṃ ca mahiṣīṃ dharmātmajo dattavān<caesura/>prāyaḥ satpuruṣo 'py anarthasamaye buddhyā parityajyate || 6.11 (= 64) ||</l>
      </lg>
      <p xml:id="p29_l13" n="29,13">sā ca patimukhāt śrutvā sakhīpuro jagāda | tayā cātmapatiḥ kuṭhārahastaḥpreṣito vināyakapārśve | so 'pi padminīpatiś ca prātas tatrajagāma | vināyako 'pi tau dvāv api mayūrabandhair bandhayām āsa | so 'pica padminīpatir uktaḥ | re tvadīya evāyam anarthaḥ | tatas tvayy eva daṇḍoyujyate | tataḥ sakhīpatir yayāce | tān pañca maṇḍakān tasmai sa pradadau |tau dvāv api svaṃ svaṃ gṛhaṃ jagmatuḥ | tataḥ patyā padminī jalpitā |tvayā te pañcāpi maṇḍakā asmākaṃ spheṭitāḥ etasya dāpitāḥ | paścāttāpaṃca kurute | tatas tvam api rājendra māṃ mā pṛccha | tava paścāttāpobhaviṣyati | idaṃ ślokaṃ svayam eva vicintaya | iti kathayitvā bālapaṇḍitāutthāya svagṛhaṃ gatā | iti kathāṃ śrutvā prabhāvatī suptā |<pb n="30"/>
      </p>
      <p xml:id="p30_l10" n="30,10">iti śukasaptatau ṣaṣṭhī kathā ||<pb n="31"/>
      </p>
    </div>
    <div n="7">
      <p xml:id="p31_l1" n="31,1">anyasmin dine prabhāvatī śukaṃ papraccha | kīra punas tanmatsyahāsyakāraṇaṃrājñā śrutaṃ na vā | śukaḥ prāha | prātaḥ punar bālapaṇḍitām ākārayitvārājā prāha | kiṃ tanmatsyahāsyakāraṇam brūhi śīghraṃ bālike |sā cāha |</p>
      <p xml:id="p31_l5" n="31,5"/>
      <lg n="31,5" xml:id="v31_5">
        <l>devāgraho na kartavyaḥ paścāttāpo bhaviṣyati |</l>
        <l>sthagikāsaktacittasya viprasyābhūt purā yathā || 7.1 (= 65) ||</l>
      </lg>
      <p xml:id="p31_l7" n="31,7">asti dharaṇītale vatsonanāma paṭṭanam | tatra vīrākhyo rājā | tatraca keśavo nāma brāhmaṇaḥ | tena kadācid iti cintitam | yad ahaṃ pitṛdhanaṃna bhokṣye |<pb n="32"/>
      </p>
      <lg n="31,7" xml:id="v31_7">
        <head>uktaṃ ca | kiṃ ca |</head>
        <l>uttamāḥ svaguṇaiḥ khyātā madhyamāś ca pitur guṇaiḥ |</l>
        <l>adhamā mātulaiḥ khyātā śvaśuraiś cādhamādhamāḥ || 7.2 (= 66) ||</l>
        <l>piara viḍhattaï davvaḍaï caḍḍiri ko ṇa karei |</l>
        <l>saïṁ viḍhavaï saïṁ bhojaaï viralā jaṇaṇi jaṇei •|| 7.3 (= 67) ||•</l>
      </lg>
      <p xml:id="p32_l5" n="32,5">ity avadhārya sa medinyāṃ babhrāma devatīrthaśmaśānanagareṣu dhanārtham |anyadā sa nirjane pradeśe prasiddhe śivacatvare karālāyāḥ śmaśāne caparibhramya pariśrāntaḥ kapilakamaṭham apaśyat | tatra ca paryaṅkāsanasthaṃ tāpasaṃdadarśa | sa ca vipras tasyāgre kṛtāñjalipuṭas tasthau | tāpaso dhyānaṃśanair muktvā evam uktavān |<pb n="33"/>
      </p>
      <p xml:id="p33_l1" n="33,1"/>
      <lg n="33,1" xml:id="v33_1">
        <l>kiṃ kasmai dīyate loke trāyate ko bhavārṇavāt |</l>
        <l>asādhyaṃ sādhyate kasya kāle 'sminn atither aho || 7.4 (= 68) ||</l>
      </lg>
      <p xml:id="p33_l3" n="33,3">tataḥ sa brāhmaṇa ūrdhvabāhur jagāda | tavāham atithir dhanārthī | tāpaso'pi taṃ vipram alpayācakaṃ dṛṣṭvā manasi duḥkhībabhūva |</p>
      <p xml:id="p33_l5" n="33,5"/>
      <lg n="33,5" xml:id="v33_5">
        <head>uktaṃ ca | kiṃ ca |</head>
        <l>stokārthaprārthanān dīnān dṛṣṭvodārān hi yācakān |</l>
        <l>khidyante 'tīva manasi api prāṇapradāyinaḥ || 7.5 (= 69) ||</l>
        <l>ahihūo vi a vivaā karei suaṇo parassa uvaāraṃ |</l>
        <l>oṇei aṇṇadāvaṃ candaṇataruo sakhaṇḍo vi •|| 7.6 (= 70) ||•</l>
        <pb n="34"/>
      </lg>
      <p xml:id="p34_l1" n="34,1">tato yogīndra yadā tvam etatsparśanaṃ kariṣyasi tadā hemnaḥ pañcaśatāninityaṃ dāsyatīty uktvā viprāya paryaṅkīkṛtaṃ sindūram arpayām āsa | uktaś ca |etat tvayānyasmai na dātavyaṃ na kathanīyaṃ ca | anyathā mama samīpe vyāvṛtyasameṣyati | tadarpitaṃ yadā sa dvijaḥ prātaḥ spṛśati tadā suvarṇaśatapañcakaṃdadāti | sa ca ratnāvatīṃ purīṃ gataḥ | tatra sthagikāṃ nāmaveśyāṃ nityaṃ kāmayate | sā ca taddravyāgamanaṃ na jānāti | kuṭṭinīpṛcchati | hale eṣa vipraḥ kim api vyavasāyādikaṃ na vidhatte | paraṃdravyaṃ kuto 'smākaṃ vitarati kasmād vilasatīti | tato veśyā taṃ pṛcchati |sa vipraḥ sarvathā na kathayati | tato veśyayā svakalayā bhaktyācārādhitaḥ | tataḥ pṛṣṭaḥ san kathayām āsa yat sindūrād dravyāgamaḥ | tayāca suptasya sindūraṃ gṛhītam | tato dravyābhāve kuṭṭinyā gṛhān niḥkāsitaḥ |<pb n="35"/>
      </p>
      <p xml:id="p35_l4" n="35,4"/>
      <lg n="35,4" xml:id="v35_4">
        <head>uktaṃ ca |</head>
        <l>viśvāsapratipannānāṃ vañcane kā vidagdhatā |</l>
        <l>aṅkam āruhya suptaṃ hi hantuṃ kiṃ nāma pauruṣam || 7.7 (= 71) ||</l>
      </lg>
      <p xml:id="p35_l5" n="35,5">sa vipras tatsindūram apaśyan phūtkurvan rājadvāraṃ yayau muṣito 'ham iti vadan |tato vivādaḥ saṃjātaḥ | kuṭṭiny āha |</p>
      <p xml:id="p35_l7" n="35,7"/>
      <lg n="35,7" xml:id="v35_7">
        <l>dhūrto 'sau matsutālubdho dhanahīno bhavaty asau |</l>
        <l>manobhavagrahagrasto asamaṃjasam īdṛśam || 7.8 (= 72) ||</l>
        <l>janair guṇair asaṃbhāvyaṃ rājñā kathaṃ saṃbhāvyate |</l>
        <l>paraṃ satyam idaṃ jātaṃ sindūraṃ dhanadaṃ yataḥ || 7.9 (= 73) ||</l>
      </lg>
      <p xml:id="p35_l11" n="35,11">sa ca janair vaideśiko 'yam iti jñātvā nirvāsitaḥ | tac ca sindūraṃyogīndram eva yayau | tato rājan vikramāditya sthagikāprītinibandhanāttenākhyāte ca sindūre sthagikā naiva viprasya babhūva na ca sindūram |evaṃ tavāpi rājan ratiḥ prītiś ca na bhaviṣyati | evam uktvā bālapaṇḍitāgṛhaṃ jagāma | iti kathāṃ śrutvā prabhāvatī suptā |<pb n="36"/>
      </p>
      <p xml:id="p36_l5" n="36,5">iti śukasaptatau saptamī kathā ||</p>
    </div>
    <div n="8">
      <p xml:id="p36_l6" n="36,6">athāparedyuḥ prabhāvatī śukaṃ pṛcchati | śuka uttaraṃ dadau | devi bālapaṇḍitādvitīye 'hni saṃyāte rājānaṃ prāha | deva nāgrahaḥ kartuṃ yujyate |</p>
      <p xml:id="p36_l8" n="36,8"/>
      <lg n="36,8" xml:id="v36_8">
        <head>yataḥ |</head>
        <l>rājñā naivāgrahaḥ kāryaḥ śubhe vāśubhakarmaṇi |</l>
        <l>tadaṅgāni hi bhūtāni rājñāṃ hi mahatī tanuḥ || 8.1 (= 74) ||</l>
        <l>ākhyāte ca tava mayā vaṇikputryā yathābhavat |</l>
        <l>na bahir na gṛhaṃ rājan tathā te 'pi bhaviṣyati || 8.2 (= 75) ||</l>
        <pb n="37"/>
      </lg>
      <p xml:id="p37_l1" n="37,1">rājā pṛcchati | katham etat | bālapaṇḍitā prāha | asti pṛthvītaletripuraṃ nāma sthānam | tasmin trivikramo nāma rājā | tatra sundarābhidhānovaṇik | tadbhāryā subhagā nāma atīva kulaṭā | sā cabhartrā gṛhān niryāntī prayatnena niyantritā | tāṃ ca niyantraṇāt pūrvam ekovaṇig yakṣagṛhe sthitaḥ sakāmām abhajat | yadā ca bahir nirgacchantī patinānivāritā tadā sakhīṃ prāha | sakhi adya tvayā sa mānavo yakṣāyataneākāraṇīyaḥ yathāhaṃ tatra gatvā taṃ rame | tvayā ca mayi gatāyāṃpaścād asmadgṛhaṃ jvālanīyaṃ yathā gṛhakāryāsakto jano māṃ gatāṃ najānāti | atrāntare 'haṃ taṃ svecchayā bhuktā samupāgacchāmi | tataḥsakhīvacanāt sa pumān tatrāyātaḥ | sāpy āgatā | tadā ca gatāyāṃ tasyāṃsā sakhī tadgṛhaṃ prajvālitavatī | sa pumān prajvalane kutūhalī yakṣāyatanaṃmuktvā tatrāvalokanāya gataḥ | sā ca tatra sthitāsamāptātmaprayojanāyāvatā gṛham āgatā tāvatā gṛhaṃ dagdham |<pb n="38"/>
      </p>
      <p xml:id="p38_l4" n="38,4"/>
      <lg n="38,4" xml:id="v38_4">
        <l>na gṛhaṃ na bahir bhūpa vaṇigvadhvā yathābhavat |</l>
        <l>tathā tava mahārāja bhaviṣyati suniścayam || 8.3 (= 76) ||</l>
      </lg>
      <p xml:id="p38_l6" n="38,6">atha cet jñātena ślokārthena prayojanaṃ tadā kalye svayam eva jñāpayiṣyāmi |ity uktvā sā gṛhaṃ yayau | iti kathāṃ śrutvā prabhāvatī suptā ||</p>
      <p xml:id="p38_l8" n="38,8">iti śukasaptatau aṣṭamī kathā ||</p>
    </div>
    <div n="9">
      <p xml:id="p38_l9" n="38,9">athāparedyuḥ savismayā prabhāvatī śukaṃ pṛcchati sma | śuka kiṃ vijñātaṃvikramārkeṇa matsyahasanakāraṇam | śukaḥ prāha | devi na kim api rājñāsvayaṃ jñātam | tato rājā prātar dvijasutām āhūya bālapaṇḍitāṃ prāha |tvayā ity uktaṃ yat tvaṃ svayam eva jñāsyasi | mayā tu kim api na jñātam |bālapaṇḍitā prāha | yadi rājann evam api mayā kathyamānaṃ na vetsitataḥ śṛṇu | puṣpahāso nāma mantrī sarvamantriṇām agraṇīr nirdoṣo guptaḥ |kim iti niyantrito 'sti | rājā prāha | anvartho 'yaṃ puṣpahāsaḥ |yataḥ | yadāsau madīyāyāṃ saṃsadi hasati tadāsyāsyāt puṣpaprakaronipatati | iyaṃ ca kathāpararājyamaṇḍaleṣu khyātābhūt | tatas taiḥ preṣitāḥsvīyapumāṃsaḥ kutūhalānveṣaṇāya | teṣu samāyāteṣu tena na hasitaṃ puṣpaprakaro'pi nābhūt | iti kāraṇāt guptibandhaḥ | bālapaṇḍitā prāha |kenāpi kāraṇena mantriṇā na hasitam | rājan tatkāraṇaṃ tvayā jñātaṃna vā | rājā prāha | mayā kim api na jñātam | bālapaṇḍitāprāha | tarhi katham idaṃ daṇḍaṃ kurvan pāpabhāk na bhavasi |<pb n="39"/>
        <pb n="40"/>
      </p>
      <p xml:id="p40_l4" n="40,4"/>
      <lg n="40,4" xml:id="v40_4">
        <head>uktaṃ ca |</head>
        <l>dharmeṇa rāṣṭraṃ vindeta dharmeṇaivānupālayet |</l>
        <l>dharmāc charaṇyatāṃ yāti rājā sarvabhayāpahaḥ || 9.1 (= 77) ||</l>
      </lg>
      <p xml:id="p40_l6" n="40,6">yathā āgrahān māṃ matsyahāsakāraṇaṃ pṛcchasi tathā tam api pṛccha hāsyakāraṇam |sa evātmīyahāsyasya matsyahāsyasya ca kāraṇaṃ vaktā | rājāpitadvacanāt puṣpahāsaṃ mantriṇaṃ vastradānapūrvaṃ mantripade pratiṣṭhāpyamatsyahāsyakāraṇaṃ papraccha | mantry āha | yady api gṛhaduścaritam akathyam |</p>
      <p xml:id="p40_l10" n="40,10"/>
      <lg n="40,10" xml:id="v40_10">
        <head>yataḥ |</head>
        <l>arthanāśaṃ manastāpaṃ gṛhe duścaritāni ca |</l>
        <l>vañcanaṃ cāpamānaṃ ca matimān na prakāśayet || 9.2 (= 78) ||</l>
        <pb n="41"/>
      </lg>
      <p xml:id="p41_l1" n="41,1">tathāpi tu rājājñā mahatī |</p>
      <p xml:id="p41_l2" n="41,2"/>
      <lg n="41,2" xml:id="v41_2">
        <head>yataḥ |</head>
        <l>prabhuḥ prītisnigdhāṃ dṛśam api na pāpeṣu visṛjet<caesura/>kutaḥ ślāghyām ājñāṃ praṇayarasasāndreṇa manasā |</l>
        <l>atītyādityāgniprabhṛti bhuvi dharmendriyam ayaṃ<caesura/>nṛpākhyaṃ hi jyotiḥ prasabham idam aindraṃ vijayate || 9.3 (= 79) ||</l>
      </lg>
      <p xml:id="p41_l6" n="41,6">tato rājan me kalatraṃ narāntararataṃ jātaṃ tac ca mayā jñātam | tena caduḥkhena na hasitaḥ | rājāpīdam ākarṇya puṣpahastakai rājñīm āhatya saṃmukhamavalokayām āsa | sā ca tena prahāreṇa kapaṭamūrcchāṃ nāṭayati sma |puṣpahāso 'pi tām avalokya sahāso babhūva puṣpotkaraś ca samajani |rājāpi tām āśvāsya kṛtakopo dvijātmajāsyaṃ vilokya mantriṇam avādīt |katham asmadduḥkhe sahāso 'si | mantry api sabhayam añjaliṃ baddhvābhāṣata |rājan poṭakajanais tvadīyā rājñī rātrau nāḍikābhir āhatāpi namūrcchitā adhunā mūrcchiteti hāsyam | rājāpi sakopo mantrinn idaṃtvayā dṛṣṭaṃ śrutaṃ veti papraccha | mantry āha | svāmin dṛṣṭam evedam | yadisvāmī na pratyeti tadā kañcukam uttāryāvalokayatu | evaṃ kṛte rājāsarvam ajñāsīt | mantriṇo dvijasutāyāś ca mukham avalokya kim idam ity avādīt |mantry āha | svāmin yad idaṃ dvijaputryā gūḍhārthaṃ matsyahāsyakāraṇaṃniveditaṃ tan mayā prakaṭīkṛtam | ity evam ukto rājā āsthānaṃ vyasarjayat |atha dvijasutāpuṣpahāsāv api bhītahṛṣṭau svaṃ svaṃ gṛhaṃ jagmatuḥ |tena ca rājñā tasyā mañjūṣāsthito naro dṛṣṭo vināśitaḥ | sā canijavāsād visarjitā | śukaḥ prabhāvatīm āha |<pb n="42"/>
      </p>
      <p xml:id="p42_l11" n="42,11"/>
      <lg n="42,11" xml:id="v42_11">
        <l>tathā tvam api kalyāṇi mā kuruṣva vṛthāgraham |</l>
        <pb n="43"/>
        <l>yad āgrahaparo loke vilakṣo vikramārkavat || 9.4 (= 80) ||</l>
      </lg>
      <p xml:id="p43_l2" n="43,2">iti kathāṃ śrutvā prabhāvatī suptā |</p>
      <p xml:id="p43_l3" n="43,3">iti śukasaptatau navamī kathā ||</p>
    </div>
    <div n="10">
      <p xml:id="p43_l4" n="43,4">anyadā saśṛṅgārā prabhāvatī śukam āha |</p>
      <p xml:id="p43_l5" n="43,5"/>
      <lg n="43,5" xml:id="v43_5">
        <l>kiṃ kartavyaṃ mayā kīra tvaṃ vadādya priyaṃvada |</l>
        <l>yadi te 'sti sakhī yāhi śṛṅgārīva sahāyinī || 10.1 (= 81) ||</l>
      </lg>
      <p xml:id="p43_l7" n="43,7">prabhāvaty āha | katham etat | śuka āha | asti rājapuraṃ nāma sthānam |tatra devasākhyaḥ kauṭumbikaḥ | tatkalatre śṛṅgāravatī subhagā ca | parasparaparitrāṇakṛtabandhaparāyaṇe |parapuruṣalampaṭe prasiddhe ratakarmaṇi | (|| 10.2 (= 82) ||) anyadāyāvat subhagā upapatinā saha gṛhāntar vidyate tāvad bahiḥsthānāt patirjhiṇṭahasto gṛhadvāri samāyayau | tadā sā kathaṃ bhavatv iti praśnaḥ |<pb n="44"/>
      </p>
      <p xml:id="p44_l1" n="44,1">uttaram āha śukaḥ | tataḥ śṛṅgāradevyā sā nagnīkṛtya gṛhād bahir niṣkāśitā |patir api kim idam iti bruvāṇo 'tyādarāt śṛṅgāradevyā uktaḥ |yat tvayā etāni jhiṇṭāni devyā upavanād ānītāni tata iyaṃ grahilāsaṃjātā | tato yathāsthānaṃ gatvā muñca yathā praguṇā syāt | tataḥ samūḍho yāvad evaṃ kartuṃ bahir jagāma tāvat tayā gṛhād upapatir niṣkāśitaḥ |iti kathāṃ śrutvā prabhāvatī suptā |</p>
      <p xml:id="p44_l7" n="44,7">iti śukasaptatau daśamī kathā ||</p>
    </div>
    <div n="11">
      <p xml:id="p44_l8" n="44,8">pradoṣasamaye 'nyasmin kāminī kāmamohitā | vinayena śukaṃ prāha gacchāmiyadi manyase | (|| 11.1 (= 83) ||) śukaḥ prāha |</p>
      <lg n="44,8" xml:id="v44_8">
        <l>avaśyam eva gantavyaṃ tvayetthaṃ mama niścayaḥ |</l>
        <pb n="45"/>
        <l>mano 'bhīṣṭe payo nimne gacchat kaḥ prativārayet || 11.2 (= 84) ||</l>
        <l>gatayāpi tvayā tatra kartavyaṃ kiṃcid adbhutam |</l>
        <l>yathā rambhikayā pūrvaṃ brāhmaṇārthe 'dbhutaṃ kṛtam || 11.3 (= 85) ||</l>
      </lg>
      <p xml:id="p45_l4" n="45,4">prabhāvaty āha | katham etat | śuka āha | asti dābhilākhyo grāmaḥ |tatra vilocano grāmaṇīḥ | tadbhāryā rambhikābhidhā paranarapriyā |tāṃ ca tadbhartṛbhayān na ko 'pi kāmayate | tataḥ sā jalavyājāt ghaṭamādāya vāpīṃ yayau | dṛṣṭvā ca tatra surūpaṃ pathikaṃ bhaṭṭaputraṃ krīḍārthaṃdṛṣṭisaṃjñayā babhāṇa | so 'pi kāminīdṛṣṭisaṃcāracaturo vivedatadākūtam |</p>
      <p xml:id="p45_l10" n="45,10">uktaṃ ca |</p>
      <lg n="45,10" xml:id="v45_10">
        <l>udīrito 'rthaḥ paśunāpi gṛhyate hayāś ca nāgāś ca vahanti noditāḥ |</l>
        <l>anuktam apy ūhati paṇḍito janaḥ pareṅgitajñānaphalā hi buddhayaḥ || 11.4 (= 86) ||</l>
        <pb n="46"/>
      </lg>
      <p xml:id="p46_l1" n="46,1"/>
      <lg n="46,1" xml:id="v46_1">
        <head>kiṃ ca |</head>
        <l>ṇaabbhantaragholantīe haaramaṇarāadiṭṭhīe |</l>
        <l>puṇaruttapecchirīe bālaa kiṃ kiṃ ṇa bhaṇio si •|| 11.5 (= 87) ||•</l>
        <l>acchīhiṃ cia bhaṇiaṃ hiaatthaṃ jo jaṇo ṇa lakkhei |</l>
        <l>teṇa paḍibohieṇa a kiṃ kīraï ṇa kkhu alleṇa •|| 11.6 (= 88) ||•</l>
      </lg>
      <p xml:id="p46_l5" n="46,5">tataḥ sa tadantikam āgatya jagāda | bhadre kiṃ vidheyam | sāha | tvayāmama pṛṣṭhalagnena asmadgṛhaṃ samāgantavyaṃ mama patyuś ca namaskāro vidheyaḥ |sarvam anyad ahaṃ kariṣye | tvayā tathaiveti vācyam | evam uktvā sā gṛhaṃpraviṣṭā | so 'pi gṛhaṃ praviṣṭas tatpatyur agre tasthau | patir api vismitaḥ |tataḥ sā kumbhaṃ muktvā patyuḥ sakāśam āgatyābravīt | nātha upalakṣasvainam |sa āha | na vedmīti | tataḥ sā prāha | ayaṃ mātṛsvasuḥ suto yomayā śiśutve muktaḥ | sa dhavalo nāma mama milanārthaṃ samāgamat |tato mayā āliṅgya sarvāpi svajanavārttā pṛṣṭā | sa ca brāhmaṇa evamiti jalpati | tataḥ patinā sānujñātā taṃ mahānasaṃ nītvā bhojanacchādanasaṃskāraistoṣayām āsa | patir api tuṣṭaḥ prāha | bhadre tvayānijabāndhavasya mahatī bhaktiḥ kāryety uktvā suptaḥ | tadā ca rambhikābrāhmaṇakhaṭvām upāviśat | tatas tenoktam | tvayā patyur agre ity uktaṃ yan madīyobhrātā samāgataḥ | tat tvaṃ me pratipannā bhaginī pratipannaṃ canirvāhyate |<pb n="47"/>
        <pb n="48"/>
      </p>
      <p xml:id="p48_l1" n="48,1"/>
      <lg n="48,1" xml:id="v48_1">
        <head>uktaṃ ca |</head>
        <l>chijjaü sīsaṃ aha hou bandhaṇaṃ caaü savvahā lacchī |</l>
        <l>paḍivaṇṇapālaṇe supurisāṇa jaṃ hou taṃ hou •|| 11.7 (= 89) ||•</l>
        <l>lajjijjaï jeṇa jaṇo maïlijjaï ṇiakulakkamo jeṇa |</l>
        <l>kaṇṭhaṭṭhie vi jīe mā sundari taṃ kuṇijjāsu •|| 11.8 (= 90) ||•</l>
      </lg>
      <p xml:id="p48_l5" n="48,5">rambhikā prāha | mā evaṃ vada |</p>
      <p xml:id="p48_l6" n="48,6"/>
      <lg n="48,6" xml:id="v48_6">
        <l>yato 'tidurlabhā rāmā pitṛmātṛparāyaṇā |</l>
        <l>pitṛmātṛmayair bhūtvā bhoktavyā kāminī naraiḥ || 11.9 (= 91) ||</l>
      </lg>
      <p xml:id="p48_l8" n="48,8"/>
      <lg n="48,8" xml:id="v48_8">
        <head>uktaṃ ca |</head>
        <l>kāmārtāṃ svayam āyātāṃ yo na bhuṅkte nitambinīm |</l>
        <l>so 'vaśyaṃ narakaṃ yāti tanniḥśvāsahato naraḥ || 11.10 (= 92) ||</l>
        <pb n="49"/>
        <l>so kiṁva māṇaï para mahila jo ṇavi jaṃpi emva |</l>
        <l>● ● ● ● ● ● ● ● ● ● ● ● ● ● ● ● ● ● ● ● ● ● ● ● •|| 11.11 (= 93) ||•</l>
        <l>jo ṇavi māṇaï ● ● ● ● so kiṁva māṇaï thī avarā i |</l>
        <l>● ● ● ● ● ● mā kari ṇeha amhahaṃ bhaṅgu •|| 11.12 (= 94) ||•</l>
        <l>śrūyate rukmiṇī pūrvaṃ kṛṣṇena madanāturā |</l>
        <l>gṛhītā bhrātṛjāyāpi kaḥ kāmam atilaṅghayet || 11.13 (= 95) ||</l>
        <l>virañcir api kāmārtaḥ svasutām abhilāṣukaḥ |</l>
        <l>dṛśyate 'dyāpi viyati hāriṇīṃ tanum āśritaḥ || 11.14 (= 96) ||</l>
        <l>vivāhe pārvatīṃ dṛṣṭvā harasya haravallabhām |</l>
        <l>caskanda retas tasyāpi bālakhilyās tadudbhavāḥ || 11.15 (= 97) ||</l>
        <l>tayaivaṃ bodhito mūrkhaḥ sa yāvad ramate na tām |</l>
        <l>phūtkṛtaṃ muṣitāsmīti trāyatāṃ trāyatām aho || 11.16 (= 98) ||</l>
        <pb n="50"/>
      </lg>
      <p xml:id="p50_l1" n="50,1">tayā ca phūtkṛte kim idam iti kurvāṇo bāndhavaiḥ saha dhāvito bhartā |sa ca kathaṃ mucyate | iti praśnaḥ | uttaram | evaṃ ca sa brāhmaṇaḥsabhayaḥ san tatpādayoḥ patito jagāda | svāmini prāṇān rakṣa | tavehitaṃkariṣyāmi | evaṃ sthite sā dugdhasahitaṃ bhaktam aḍhaṃḍholayat antikejvalinam ajvālayat āgataṃ ca patiṃ jagāda | asya viṣūcikā utpannā |tato mayā phūtkṛtam | evam uktvā dugdhabhaktaṃ pradarśitam | patir apimūrkho dṛṣṭvā yayau | tataḥ sā patyau supte yadṛcchayā surataṃ cakāra |so 'pi ca māndyavyājān māsam ekaṃ sthitaḥ paścāj jagāma | iti śrutvāprabhāvatī suptā |</p>
      <p xml:id="p50_l10" n="50,10">iti śukasaptatau ekādaśī kathā ||<pb n="51"/>
      </p>
    </div>
    <div n="12">
      <p xml:id="p51_l1" n="51,1">athānyadā sā calitā | śukaḥ prāha |</p>
      <p xml:id="p51_l2" n="51,2"/>
      <lg n="51,2" xml:id="v51_2">
        <l>viparīte samāyāte yadi vetsi tvam uttaram |</l>
        <l>yathā śobhikayā proktaṃ vavvūle caṭite sati || 12.1 (= 99) ||</l>
      </lg>
      <p xml:id="p51_l4" n="51,4">asty atra nalaüḍāgrāme kulālo mahādhanaḥ | tasya bhāryā śobhikānāma paraṃ kulaṭā naralampaṭā ca | sā patyau bahir gate upapatisahitāgṛhāntaḥ krīḍati | tasyāś caivaṃ sthitāyā bhartā gṛhaṃ samāgamat |tadanantaraṃ sā kathaṃ bhavatv iti praśnaḥ |śukaḥ prāha | yadā ca tayā saāgacchan jñātas tadā upapatir uktaḥ | caṭa tvaṃ vavvūlavṛkṣam | evaṃ ca satayā proktas tathā cakāra | tasya ca vṛkṣe caṭataḥ paridhānavastraṃ vilagnaṃnagno 'pi vṛkṣam ārūḍhaḥ | tasmiṃś ca vṛkṣam ārūḍhe patiḥ prāha | kim idam iti |sā āha | ayaṃ śatrubhir abhibhūto 'dho vastram api tyaktvā vavvūlam adhirūḍhaḥ |tataḥ samāgatya tasyāḥ patinā vṛkṣān mandaṃ mandam uttārya sa svagṛhaṃpreṣitaḥ | tayā dhūrtayā ca saha hastatālaṃ hasitam | iti kathāṃ śrutvāprabhāvatī suptā |<pb n="52"/>
      </p>
      <p xml:id="p52_l5" n="52,5">iti śukasaptatau dvādaśī kathā ||</p>
    </div>
    <div n="13">
      <p xml:id="p52_l6" n="52,6">athānyedyuḥ prabhāvatī śukaṃ pṛcchati | śuka āha |</p>
      <p xml:id="p52_l7" n="52,7"/>
      <lg n="52,7" xml:id="v52_7">
        <l>vraja devi sukhaṃ bhuṅkṣva ardhabhukte patau yathā |</l>
        <l>kṛtaṃ rājikayā citram uttaraṃ dhūlisaṃyutam || 13.1 (= 100) ||</l>
      </lg>
      <p xml:id="p52_l9" n="52,9">asti nāgapuraṃ nāma sthānam | yatraiko vaṇik | tatpatnī rājikānāmnīsurūpā paraṃ duścāriṇī | vaṇiksutaś ca tāṃ narāntarāsaktāṃ najānāti | tataś ca ekadā sa bhojanāya yadopaviṣṭas tadā upapatiḥ kṛtasaṃketomārge gacchan tayā dṛṣṭaḥ | taṃ ca dṛṣṭvā gṛhe 'dya ghṛtaṃ nāsti ity uktvādravyaṃ tatsakāśād ādāya ghṛtānayanadambhena veśmato nirgatya ca sā bahirjāreṇa saha ciraṃ sthitā | patis tu gṛhe kṣudhārtaḥ kruddhaś ca | tataḥ sākathaṃ gṛhaṃ gantum arhati | iti praśnaḥ | uttaram | tataḥ sā hastau pādaumukhaṃ ca dhūlidhūsaraṃ vidhāya sadrammā dhūliṃ gṛhītvā gṛham āgatā |patiḥ kruddho raktekṣaṇaḥ kim idam ity āha | sā ca saniḥśvāsaṃ rudatīdhūlipuñjaṃ darśayitvā idam uvāca | yatkṛte tvaṃ kruddhaḥ sa te dravyo 'tradhūlyāṃ patitaḥ | enām utkṣipya gṛhāṇa tvam | evam uktaḥ sa vilakṣaḥtadaṅgāni vastrāñcalena saṃmārjya sāntvayām āsa vividhalālanaiḥ | itikathāṃ śrutvā prabhāvatī suptā |<pb n="53"/>
      </p>
      <p xml:id="p53_l10" n="53,10">iti śukasaptatau trayodaśī kathā ||</p>
    </div>
    <div n="14">
      <p xml:id="p53_l11" n="53,11">sā nitambinī anyedyuś calitā | śukenoktam |</p>
      <p xml:id="p53_l12" n="53,12"/>
      <lg n="53,12" xml:id="v53_12">
        <l>yuktam eva viśālākṣi paraṃ rantuṃ yadṛcchayā |</l>
        <pb n="54"/>
        <l>yady āyāte patau vetsi dhanaśrīr iva bhāṣitum || 14.1 (= 101) ||</l>
      </lg>
      <p xml:id="p54_l2" n="54,2">prabhāvaty āha | kim etat | śukaḥ prāha | asti padmāvatī purī | tatradhanapālo nāma vaṇik | tasya bhāryā prāṇebhyo 'pi priyā dhanaśrīrnāma | tac ca mithunaṃ parasparaṃ snehanirbharaṃ krīḍati | anyadā tuvaṇig dravyasāram ādāya tām āpṛcchya deśāntaraṃ jagāma | sā ca tasmingate saṃsthiteva gṛhasthitā |</p>
      <p xml:id="p54_l7" n="54,7"/>
      <lg n="54,7" xml:id="v54_7">
        <l>na snāti na ca sā bhuṅkte na jalpati sakhīsamam |</l>
        <l>nirastāśeṣasaṃskārā svadehe 'pi parāṅmukhī || 14.2 (= 102) ||</l>
        <l>malayānilam ārūḍhaḥ kokilālāpaḍiṇḍimaḥ |</l>
        <l>mallikāmodadūtaś ca madhupāravamaṅgalaḥ || 14.3 (= 103) ||</l>
        <l>anyadā tu samāyāto vasantaḥ kālarāṭ kṣitau |</l>
        <l>mano 'pi vikriyāṃ yasmin yāti saṃyamināṃ kila || 14.4 (= 104) ||</l>
      </lg>
      <p xml:id="p54_l13" n="54,13">tasmin vasantotsave gṛhopari sthitā nagarīramaṇīyakam ālokya yauvanaṃrūpaṃ ca nininda | sakhī ca tadiṅgitajñā jagāda | bhāmini rūpaṃvayaś ca mā vyarthaṃ vidhehi |<pb n="55"/>
      </p>
      <p xml:id="p55_l3" n="55,3"/>
      <lg n="55,3" xml:id="v55_3">
        <head>yataḥ |</head>
        <l>vādyate śṛṇu rambhoru kokilārāvaḍiṇḍimaḥ |</l>
        <l>madanasya nṛpasyeva vasantena dharātale || 14.5 (= 105) ||</l>
        <l>muñcantu māninaḥ sarve mānaṃ sevantu vallabhāḥ |</l>
        <l>gatvaraṃ yauvanaṃ loke jīvitaṃ ca tathā calam || 14.6 (= 106) ||</l>
      </lg>
      <p xml:id="p55_l7" n="55,7">tatas tvam api kuru vayaḥsāphalyam ity ukte dhanaśrīr jagāda | nāhaṃ vilambituṃsahāmi | yat tvayā bhavati tat śīghraṃ vidhehi | tatas tayā sā narāntareṇayojitā | yadā ca sā tenātmāsaktā jñātā tadā tadīyaśiroveṇīchinnā | tatkāle ca patir deśāntarād ājagāma | tadā sā kathaṃbhavatv iti praśnaḥ | śukaḥ prāha | yadā ca patir gṛhadvāram āyayau tadātayottaraṃ vicintyoktam | nātha tvayā tāvad gṛhadvāri sthīyatāṃ yāvat sarvaṃsajjaṃ vidhīyate | tena caivaṃ pratipanne sā madhye gatvā bhaṭṭārikāṃ pūjayitvāpurato veṇīṃ sthāpayām āsa | evaṃ kṛtvā bahir nirgatya caraṇamaṇḍakaiḥpatiṃ gṛhāntar devīpurato nītvā jagāda | nātha pūjaya gṛhādhidevatām |tena pūjayatā veṇīṃ dṛṣṭvā uktam | kim idam iti |tayoktam | mayopayācitam āsīt | yadā me patiḥ sameṣyati tadāsvāminy ahaṃ tavāgre veṇīṃ chetsyāmi | tad adhunā mayā kṛtam | sa camugdho devīṃ namaskṛtya tāṃ bahumānayām āsa | iti śrutvā prabhāvatīsuptā |<pb n="56"/>
      </p>
      <p xml:id="p56_l10" n="56,10">iti śukasaptatau caturdaśī kathā ||</p>
    </div>
    <div n="15">
      <p xml:id="p56_l11" n="56,11">anyadā sā calitā |</p>
      <p xml:id="p56_l12" n="56,12"/>
      <lg n="56,12" xml:id="v56_12">
        <l>hasann āha śuko |</l>
        <back>yāhi yadi kartuṃ tvam uttaram |</back>
        <l>vetsi yathā śriyādevyā nūpure 'pahṛte kṛtam || 15.1 (= 107) ||</l>
        <pb n="57"/>
      </lg>
      <p xml:id="p57_l1" n="57,1">asti śālipuraṃ nāma nagaram | tatra śāligo vaṇik | tatpatnījayikā | tayoḥ suto guṇākaro nāmābhūt | tadbhāryā śriyādevī |sā cāpareṇa subuddhināmnā vaṇijā saha ramate | tato lokāpavāde'pi saṃjāte 'nuraktas tadīyaḥ patir na kim api karṇe karoti |</p>
      <p xml:id="p57_l5" n="57,5"/>
      <lg n="57,5" xml:id="v57_5">
        <head>uktaṃ ca | kiṃ ca |</head>
        <l>rattā picchanti guṇā dosā picchanti je viratta tti |</l>
        <l>majjhatthā uṇa purisā dosā vi guṇā vi picchanti •|| 15.2 (= 108) ||•</l>
        <l>mahilārattā purisā cheā vi ṇa saṃbharanti appāṇaṃ |</l>
        <l>iare uṇa taruṇīṇaṃ purisā salilaṃ va hatthagaaṃ •|| 15.3 (= 109) ||•</l>
        <pb n="58"/>
      </lg>
      <p xml:id="p58_l1" n="58,1">anyadā sā śvaśureṇa narāntarasahitā suptā dṛṣṭā | tataś caraṇān nūpuraṃśvaśureṇa cottāritaṃ tayā ca jñātam | tataḥ sā taṃ jāraṃ prasthāpyabhartāraṃ tatrānīya tena saha suptā | nidrāntare ca patir utthāpitaḥ kathitaṃca | tvadīyena pitrā nūpuram asmatpadādavatārya gṛhītam | evaṃvidhaṃca pātakaṃ kvāpi na dṛṣṭaṃ yad vadhūpādāt śvaśuro nūpuraṃ gṛhṇāti | tenoktam |prātaḥ pituḥ sakāśāt svayam arpayiṣyāmi | tena ca guṇākareṇapitaraṃ nirbhartsya tatsakāśān nūpuraṃ yācitam | pitrā coktam | yad iyaṃparapuruṣeṇa saha suptā dṛṣṭā ato mayā nūpuraṃ gṛhītam | tayoktam |tvatputreṇa saha suptāham āsam | ityarthe divyaṃ karomi | atraiva grāmeuttarasyāṃ diśi yakṣo 'sti | tasya jaṅghāntarān nirgamiṣyāmi | yaḥkaścit satyo bhavati sa jaṅghayor antarān niṣkrāmyatīti prasiddham |evaṃśvaśureṇa cāṅgīkṛte sā kulaṭāsati dine jārasya gṛhe gatvā tam uvāca |bhoḥ kānta prātar ahaṃ divyārthaṃ yakṣasya jaṅghāntarān nirgamiṣyāmi | tvayātatra samāgatya vātūlatvam āśritya mama kaṇṭhagraho vidheyaḥ | tena catathokte sā svagṛham ājagāma | atha prātaḥ samastamahājanaṃ melayitvāpuṣpākṣatādikam ādāya yakṣāyatane gatvā samīpasarasi snānaṃ kṛtvā yakṣapūjārthaṃsamāgacchantyās tasyāḥ pūrvasaṃketito jāro grahilībhūtas tatkaṇṭhenijabāhudvayaṃ yojayām āsa | tata āḥ kim etad ity abhidhāya sā punaḥsnānārthaṃ yayau | so 'pi grahilo lokaiḥ kaṇṭhe gṛhītvā tasmāt pradeśāddūrīkṛtaḥ | sāpi snānaṃ kṛtvā yakṣasamīpam āgatya puṣpagandhādyair abhyarcyasarvalokānāṃ śṛṇvatām uvāca | bho bhagavan yakṣa nijabhartāram enaṃ ca grahilaṃvinā yady anyapuruṣaḥ spṛśati kadācana māṃ tadā tava jaṅghābhyāṃ sakāśānmama niṣkramaṇaṃ mā bhavatv ity abhidhāya sarvalokasamakṣam eva jaṅghayor madhyepraviśya niṣkrāntā | yakṣo 'pi tadbuddhiṃ manasi ślāghamāna eva sthitaḥ |sāpi satīti samastalokaiḥ pūjitā svabhavanaṃ jagāma | evaṃ cet śriyādevīvatkartuṃ jānāsi tadā vraja | iti śrutvā prabhāvatī suptā |<pb n="59"/>
      </p>
      <p xml:id="p59_l16" n="59,16">iti śukasaptatau pañcadaśī kathā ||<pb n="60"/>
      </p>
    </div>
    <div n="16">
      <p xml:id="p60_l1" n="60,1">anyadā sā calitā śukaṃ prāha | śukāhaṃ narāntaraṃ gamiṣyāmi |śukaḥ prāha |</p>
      <p xml:id="p60_l3" n="60,3"/>
      <lg n="60,3" xml:id="v60_3">
        <l>satyam eva tvayābhāṇi kartavyaṃ yan mano 'nugam |</l>
        <l>manas tu mugdhikā yadvad aśakyān khedayaty alam || 16.1 (= 110) ||</l>
      </lg>
      <p xml:id="p60_l5" n="60,5">tac chrutvā prabhāvaty āha | katham etat | so 'bravīt | asti vidiśā nāmapurī | tasyāṃ janavallabho nāma vaṇik | tasya bhāryā mugdhikā nāmacapalā svairiṇī | yadā ca tayātiśayena vidūṣito 'yaṃ tadā bandhūnāṃkathayām āsa yad iyaṃ bahiḥ śāyinī | yadā ca tair evam uktā tadā tayāpyuktam | ayam eva bahiḥśāyī sadaiva | māṃ mudhāpavādayati | tatastair militvā nirbandhaḥ kṛtaḥ | yaḥ ko 'pi adyaprabhṛti bahiḥ śāyī so'parādhī | evaṃ nirbandhe kṛte 'pi sā suptaṃ patiṃ vihāya bahir gatā |tasyāṃ ca bahir gatāyāṃ sa patir dvāraṃ dattvā suptaḥ | yadā ca bahiḥ krīḍāṃkṛtvā samāgatāyāḥ sa patir dvāraṃ nodghāṭayati tadā sā kūpe dṛṣadaṃ kṣiptvādvāradeśa eva sthitā | patir api kūpe patitā bhaviṣyatīti jñātvādvāram udghāṭya bahir nirgataḥ | tadā sā dvāraṃ pidhāya madhye sthitā | so'pi ca bahiḥ sthito hā priye evaṃ vadan mahatā śabdena roditum ārabdhaḥ |sāpi vigopakabhayād bahir nirgatya patiṃ madhye nināya | tatas tan mithunaṃparasparaṃ nirbandhaṃ cakāra | yad adyaprabhṛti mayā tvayā ca visaṃvādo navidheyaḥ | iti kathāṃ śrutvā prabhāvatī suptā |<pb n="61"/>
      </p>
      <p xml:id="p61_l9" n="61,9">iti śukasaptatau ṣoḍaśī kathā ||</p>
    </div>
    <div n="17">
      <p xml:id="p61_l10" n="61,10">anyadā sā hasantī narāntaragamanāya śukaṃ pṛcchati | śuka āha |yad eva manaso 'bhīṣṭaṃ tad eva kāryam |</p>
      <p xml:id="p61_l12" n="61,12"/>
      <lg n="61,12" xml:id="v61_12">
        <head>uktaṃ ca |</head>
        <l>dṛṣṭipūtaṃ nyaset pādaṃ vastrapūtaṃ jalaṃ pibet |</l>
        <l>satyapūtaṃ vaded vākyaṃ manaḥpūtaṃ samācaret || 17.1 (= 111) ||</l>
        <pb n="62"/>
        <l>mano 'nukūlaṃ kurvantu tanvi te duḥkham āgatam |</l>
        <l>soḍhuṃ śaktās tathā vaktuṃ guṇāḍhyo brāhmaṇo yathā || 17.2 (= 112) ||</l>
      </lg>
      <p xml:id="p62_l3" n="62,3">prabhāvatī pṛcchati | katham etat | śukaḥ kathayati | asti viśālā purī |tatra yāyajūko brāhmaṇaḥ | tasya patnī pāhinī nāma surūpā ativallabhā |tatputraḥ pitrā sarvām api kramād vidyāṃ grāhitaḥ | anyadā sapitarau muktvā deśāntaraṃ gataḥ | guṇāḍhya iti viśruto babhūva | jayantyāṃca nagaryāṃ buddhijīvanaṃ vyacintayat | tataḥ ṣaṇḍaṃ yavakāśādibhiḥ pupoṣa |so 'pi ṣaṇḍas tam anu paribhramati | anyadā sabandhanaṃ ṣaṇḍaṃ vidhāyavaṇijārakaveṣadhārī madanāyā veśyāyāḥ kuṭṭinīṃ jagāda | asmadīyābalīvardāḥ savastukāḥ prātar eṣyanti | adyāhaṃ tṛṇānayanārtham āgataḥ |tad yatra asmadīyasya balīvardasya sthānaṃ bhavati tatrāhaṃ svapimi |ity ukte sā kuṭṭinī balīvardadhanaiṣiṇī taṃ sthāpayām āsa | so 'pi taṃṣaṇḍaṃ baddhvā vilāsinīpārśve yayau | tayā ca snāpito bhojitaś caguṇāḍhyo rajanyāṃ śṛṅgāritaḥ tatsakāśe sthitaḥ | so 'pi ca prabhātāyāṃniśi prathamam evotthāya svarṇaśṛṅkhalaṃ gṛhītvā jagāma | gate catasminn ekā ceṭī utthitā ṣaṇḍam adṛṣṭvā kuṭṭinīṃ pratyāha | āue kimidam | tatas taṃ vilāsinīpārśvād gataṃ jñātvā maunaṃ vidhāya sthitā |<pb n="63"/>
      </p>
      <p xml:id="p63_l7" n="63,7"/>
      <lg n="63,7" xml:id="v63_7">
        <head>uktaṃ ca |</head>
        <l>arthanāśaṃ manastāpaṃ gṛhe duścaritāni ca |</l>
        <l>vañcanaṃ cāpamānaṃ ca matimān na prakāśayet || 17.3 (= 113) ||</l>
      </lg>
      <p xml:id="p63_l9" n="63,9">anyadā guṇāḍhyo dyūtanirjitaḥ khaṭikāhasto veśyayā dhṛtaḥ | tenopāyaścintitaḥ | śambalī śambalīti jagāda | tatas tayā rājabhayān muktaḥ |tatas tasyāṃ calitāyāṃ pṛṣṭhalagna eva śambalīti vadan gacchati | tatastayā vijane nītvā hastāt prasādya svarṇābharaṇaṃ dattam |<pb n="64"/>
      </p>
      <p xml:id="p64_l1" n="64,1"/>
      <lg n="64,1" xml:id="v64_1">
        <l>soḍhuṃ tyaktuṃ ca yaḥ śakto manasā kṛtam anyathā |</l>
        <l>mano 'nukūlatāṃ kurvan na sa nindyaḥ sadā satām || 17.4 (= 114) ||</l>
      </lg>
      <p xml:id="p64_l3" n="64,3">iti kathāṃ śrutvā prabhāvatī suptā |</p>
      <p xml:id="p64_l4" n="64,4">iti śukasaptatau saptadaśī kathā ||</p>
    </div>
    <div n="18">
      <p xml:id="p64_l5" n="64,5">anyadā sā calitā śukenoktā |</p>
      <p xml:id="p64_l6" n="64,6"/>
      <lg n="64,6" xml:id="v64_6">
        <l>gaccha devi na te doṣo gacchantyāḥ paraveśmani |</l>
        <l>yadi kācic charīre te buddhiḥ sarṣapacauravat || 18.1 (= 115) ||</l>
      </lg>
      <p xml:id="p64_l8" n="64,8">asti śubhasthānaṃ nāma nagaram | tatra daridro nāma vaṇik | tasyagṛhe cauraḥ praviṣṭaḥ | so 'pi ca tatrānyat kim apy alabhamānaḥ sarṣapāngṛhītvā nirgato rājapuruṣaiḥ prāptaḥ | sarṣapān gale baddhvā bhrāmitorājakulāt sa kathaṃ mucyate | uttaram | yo yaḥ pṛcchati tasya tasyāgrevadati | aho sarṣapāṇāṃ madhye na kiṃcit | tato rājñā sabhāyāmākārya pṛṣṭaḥ | tava vaco 'bhiprāyaṃ na jāne | sa prāha |<pb n="65"/>
      </p>
      <p xml:id="p65_l1" n="65,1"/>
      <lg n="65,1" xml:id="v65_1">
        <l>baler varṣadine lokaḥ sarṣapān pañca rakṣakān |</l>
        <l>haste badhnāti tan nūnam apramāṇam ataḥ param || 18.2 (= 116) ||</l>
      </lg>
      <p xml:id="p65_l3" n="65,3">yato 'ham etāvadbhir api gale baddhair baddhaḥ | rājāpi tad ākarṇya hasaṃs taṃ mumoca |iti śrutvā prabhāvatī suptā |</p>
      <p xml:id="p65_l5" n="65,5">iti śukasaptatau aṣṭādaśī kathā ||</p>
    </div>
    <div n="19">
      <p xml:id="p65_l6" n="65,6">anyadā prabhāvatī calitā | śukaḥ prāha |</p>
      <p xml:id="p65_l7" n="65,7"/>
      <lg n="65,7" xml:id="v65_7">
        <l>kuru yad rocate bhīru yadi kartuṃ tvam īśvarā |</l>
        <l>yathā santikayā bhartā svacchandā ca vimocitāḥ || 19.1 (= 117) ||</l>
      </lg>
      <p xml:id="p65_l9" n="65,9">asti karahaḍābhidhaṃ puram | tatra rājā guṇapriyo nāma yathārthaḥ |tatra ca soḍhāko nāma śreṣṭhiḥ | tadbhāryā santikā nāma pativratā |tatraiva cānyo vaṇik | tadbhāryā svacchandā nāma puṃścalī |sā ca soḍhākaṃ nityam icchati paraṃ so 'bhivāñchāṃ na vidhatte | anyadāca manorathābhidhaṃ yakṣaṃ namaskartuṃ jagāma saḥ | tataḥ svacchandā pṛṣṭhalagnātatra praviṣṭā | sa ca hāvabhāvādyair anukūlito bhuktaḥ |<pb n="66"/>
      </p>
      <p xml:id="p66_l4" n="66,4"/>
      <lg n="66,4" xml:id="v66_4">
        <head>yuktam uktaṃ ca |</head>
        <l>sanmārge tāvad āste prabhavati puruṣas tāvad evendriyāṇāṃ<caesura/>lajjāṃ tāvad vidhatte vinayam api samālambate tāvad eva |</l>
        <l>bhrūcāpākṛṣṭamuktāḥ śravaṇapathajuṣo nīlapakṣmāṇa ete<caesura/>yāval līlāvatīnāṃ na hṛdi dhṛtimuṣo dṛṣṭibāṇāḥ patanti || 19.2 (= 118) ||</l>
      </lg>
      <p xml:id="p66_l8" n="66,8">tac ca mithunaṃ tathā dṛṣṭvā rājapuruṣaiḥ tadbandhanāya yakṣagṛhaṃ veṣṭitam |santikā ca śuddhiṃ jñātvā rātrau mahatā tūryaśabdena yakṣagṛhaṃ gatā |teṣām ārakṣakāṇāṃ purata uktam | aham adyadinavratā yakṣaṃ dṛṣṭvā bhojanaṃvijane vidhāsye | māṃ ca kiṃcid dhanaṃ gṛhītvā madhye praveśayata | tair apitathaiva kṛtam | tatas tayā svacchandā svaveṣāṃ kārayitvā bahir niṣkāsitā |svayaṃ te madhye sthitā | taṃ ca prātar nijakāntāsahitaṃ dṛṣṭvā ārakṣakāvilakṣībabhūvuḥ | iti kathāṃ śrutvā prabhāvatī suptā |<pb n="67"/>
      </p>
      <p xml:id="p67_l3" n="67,3">iti śukasaptatau ekonaviṃśatitamī kathā ||</p>
    </div>
    <div n="20">
      <p xml:id="p67_l4" n="67,4">anyadā prabhāvatī śukaṃ papraccha | śukaḥ prāha |</p>
      <p xml:id="p67_l5" n="67,5"/>
      <lg n="67,5" xml:id="v67_5">
        <l>gaccha devi mano yatra ramate te narāntare |</l>
        <l>kelikāvad yadā vetsi pativañcanam adbhutam || 20.1 (= 119) ||</l>
      </lg>
      <p xml:id="p67_l7" n="67,7">asti sābhramatyā nadyās taṭe śaṅkhapuraṃ nāma sthānam | tatra ca karṣukaḥsūrākhyo dhanī | tasya kelikā bhāryā paraṃ kuṭilā kulaṭā ca |sānyasmin nadītīre siddheśvarapurasthaṃ brāhmaṇaṃ kāmayate | tadāsaktā carātrau prātiveśikādūtikāsāhāyyān nadīṃ tīrtvā tadantikaṃ prāpnoti |anyadā bhartrā jñātam | sa ca tatra gatas taccaritragaveṣaṇāya | yāvat sānadītīre tatra samāgatā tayā sa tāvad dṛṣṭaḥ | tatas taraṇaghaṭaṃ pānīyabhṛtaṃvidhāya prātiveśmikāgṛhamadhye bhaṭṭārikāṃ maṇḍayitvā tena payasāsnāpayitvā pratyuvāca prathamasaṃketitāṃ dūtikām uddiśya | svāmini purātvayā uktam | yadi tvaṃ siddheśvarīṃ na snāpayasi tataḥ pañcānāṃ dinānāṃmadhye tvadbhartṛmaraṇaṃ bhaviṣyati | tato yadi tvadvacanapramāṇaṃ tadāmama patiś ciraṃ jīvatu | prātiveśmikayoktam | evam astv iti śrutvāsa patis tuṣṭo bhūtvālakṣita eva jagāma | iti kathāṃ śrutvā prabhāvatīsuptā |<pb n="68"/>
      </p>
      <p xml:id="p68_l11" n="68,11">iti śukasaptatau viṃśatitamī kathā ||<pb n="69"/>
      </p>
    </div>
    <div n="21">
      <p xml:id="p69_l1" n="69,1">anyasmin dine prabhāvatyā pṛṣṭaḥ śukaḥ prāha |</p>
      <p xml:id="p69_l2" n="69,2"/>
      <lg n="69,2" xml:id="v69_2">
        <l>vraja devi na doṣo 'sti vrajatāṃ sarvakarmasu |</l>
        <l>buddhir asti yadā yeṣāṃ mandodaryāḥ sahāyinī || 21.1 (= 118bis) ||</l>
      </lg>
      <p xml:id="p69_l4" n="69,4">prabhāvaty āha | katham etat | śukaḥ | asti pratiṣṭhānaṃ nāma nagaram |tatra hemaprabho nāma rājā | śrutaśīlo mantrī | śreṣṭhī yaśodharaḥ |mohinī bhāryā | tayos tanayā mandodarī | sa śrīvatsāya vaṇijekāntipurīsamāgatāya dattā | tanmithunam atīva snehalampaṭam | sā caprātiveśmikayā pitṛbhāryayā kuṭṭinyā daṃṣṭrākarālayā yojitam anyaṃ rājaputramupabhuṅkte | sā cāpannasattvā bhūtā garbhasaṃbhavāt saṃjāte dohade rājavallabhaṃmayūraṃ mārayitvā bhakṣitavatī | rājā tu tasmin mayūre samāgatebhuṅkte iti sthitiḥ | tasmin divase tu bhojanavelāyāṃ na labdhaḥ | ḍiṇḍimaghoṣaṇekṛte kuṭṭinyā paṭahaḥ spṛṣṭaḥ | tayā ca jñātaṃ yat kayācidāpannasattvayā mayūro dohadādbhakṣitaḥ | tataḥ sā garbhavatī pṛṣṭā |tayā kuṭṭinī gṛham āgatā saṃmānitā |<pb n="70"/>
      </p>
      <p xml:id="p70_l5" n="70,5">uktaṃ ca |  mādhuryaṃ pramadājane sulalitaṃ dākṣiṇyam ārye jane</p>
      <lg n="70,5" xml:id="v70_5">
        <l>śauryaṃ śatruṣu mārdavaṃ gurujane dharmiṣṭhatā sādhuṣu |</l>
        <l>marmajñeṣv anuvartanaṃ bahuvidhā mānaṃ jane garvite<caesura/>śāṭhyaṃ pāpajane narasya kathitāḥ paryantam aṣṭau guṇāḥ || 21.2 (= 119bis) ||</l>
      </lg>
      <p xml:id="p70_l9" n="70,9">tayā ca sarvo 'pi mayūravṛttānto niveditaḥ | sā ca kuṭṭinī viśvāsaghātikā |</p>
      <p xml:id="p70_l11" n="70,11">kirāte 'py uktam |</p>
      <lg n="70,11" xml:id="v70_11">
        <head>uktaṃ ca | kiṃ ca |</head>
        <l>na viśvased aviśvaste viśvaste 'pi na viśvaset |</l>
        <l>viśvāsād bhayam utpannaṃ mūlād api nikṛntati || 21.3 (= 120) ||</l>
        <l>dāreṣu gopyaṃ puruṣasya kiṃcid gopyaṃ vayasyeṣu suteṣu kiṃcit |</l>
        <pb n="71"/>
        <l>yuktaṃ na yuktaṃ manasā vicintya vaded vipaścin mahato 'nurodhāt || 21.4 (= 121) ||</l>
        <l>sopacārāṇi vākyāni śatrūṇām iha lakṣayet |</l>
        <l>avicāritagītārthā mṛgā yānti parābhavam || 21.5 (= 122) ||</l>
        <l>vrajanti te mūḍhadhiyaḥ parābhavaṃ bhavanti māyāviṣu ye na māyinaḥ |</l>
        <l>praviśya hi ghnanti śaṭhās tathāvidhān asaṃvṛtāṅgān niśitā iveṣavaḥ || 21.6 (= 123) ||</l>
      </lg>
      <p xml:id="p71_l7" n="71,7">kuṭṭinyā tat sarvaṃ jñātvā mantriṇe niveditam | mantriṇāpi rājñe |</p>
      <p xml:id="p71_l8" n="71,8">rājā prāha |</p>
      <p xml:id="p71_l9" n="71,9"/>
      <lg n="71,9" xml:id="v71_9">
        <l>mā hohi suhaggāhī mā pattihi jaṃ ṇa diṭṭhapaccakkhaṃ |</l>
        <l>paccakkhammi vi diṭṭhe juttājuttaṃ viāṇāhi •|| 21.7 (= 124) ||•</l>
      </lg>
      <p xml:id="p71_l11" n="71,11">tad vaṇijo nagarapradhānasya vadhvā naitan niṣpadyate | yāvad ātmanā na dṛṣṭaṃtāvad asau na viḍambyaḥ | tac ca kuṭṭinyā agre mantriṇā niveditam kuṭṭinīca mantriṇaṃ peṭāyāṃ nikṣipya tadgṛhe nyāsavyājena mumoca |svayaṃ ca tatra gatvā tām abhāṣata | mugdhe yan mayūrabhakṣaṇaṃ kṛtaṃ tat tvaṃ meślāghyā |<pb n="72"/>
      </p>
      <p xml:id="p72_l4" n="72,4"/>
      <lg n="72,4" xml:id="v72_4">
        <head>uktaṃ ca |</head>
        <l>eṇaḥ kuraṅgo hariṇas tittirir lāba eva ca |</l>
        <l>mayūracarmikūrmāś ca śreṣṭhā māṃsagaṇeṣv api || 21.8 (= 125) ||</l>
      </lg>
      <p xml:id="p72_l6" n="72,6">punar api samagro vṛttāntaḥ pṛṣṭaḥ | kathyamānaś ca peṭāhananakṛtasaṃjñena mantriṇāśrutaḥ | tat kathaṃ sā śreṣṭhivadhūs tatpitā śvaśuraś ca mucyantām |</p>
      <p xml:id="p72_l8" n="72,8"/>
      <lg n="72,8" xml:id="v72_8">
        <head>uktaṃ ca |</head>
        <l>na nīcajanasaṃsargān naro bhadrāṇi paśyati |</l>
      </lg>
      <p xml:id="p72_l9" n="72,9"/>
      <lg n="72,9" xml:id="v72_9">
        <l>darśayaty eva vikṛtiṃ supriye 'pi khalo yataḥ || 21.9 (= 126) ||</l>
        <l>nāśayitum eva nīcaḥ parakāryaṃ vetti na prasādhayitum |</l>
        <l>pāṭayitum eva śaktir nākhor uddhartum annapiṭam || 21.10 (= 127) ||</l>
        <pb n="73"/>
        <l>dujjaṇajaṇasaṃsagge kāaccāo vi hoi vibuhāṇaṃ |</l>
        <l>pecchaha tilehi pattaṃ khalasaṅge pīḍaṇaṃ jatto •|| 21.11 (= 128) ||•</l>
      </lg>
      <p xml:id="p73_l3" n="73,3">yāvat sā kuṭṭinī peṭāṃ hastena hanti tāvat sā vaṇikputrī savitarkam avādīt |</p>
      <p xml:id="p73_l5" n="73,5"/>
      <lg n="73,5" xml:id="v73_5">
        <l>vibhātā rajanī tāvad yāvad evaṃ kṛtaṃ mayā |</l>
        <l>prabuddhaṃ ca tadā mātar nāgre kiṃcid vidṛśyate || 21.12 (= 129) ||</l>
      </lg>
      <p xml:id="p73_l6" n="73,6">mātar mayā evaṃvidhaḥ svapno dṛṣṭaḥ | yaḥ kaścid arthapramāṇo me bhavati sakathyatām | evaṃ śrutvā mantrī dvāram āhatya bahir nirgataḥ | tataḥ sanmānitāvaṇigvadhūḥ | sā tu kuṭṭinīti nirvāsitā | iti kathāṃ śrutvāprabhāvatī suptā ||</p>
      <p xml:id="p73_l10" n="73,10">iti śukasaptatau ekaviṃśatitamī kathā ||<pb n="74"/>
      </p>
    </div>
    <div n="22">
      <p xml:id="p74_l1" n="74,1">punaḥ prabhāvatyā pṛṣṭaḥ śukaḥ prāha |</p>
      <p xml:id="p74_l2" n="74,2"/>
      <lg n="74,2" xml:id="v74_2">
        <l>yāhi devi punar yāhi madīyaṃ matam īdṛśam |</l>
        <l>yadi vetsy uttaraṃ kiṃcid yathā māḍhukayā kṛtam || 22.1 (= 130) ||</l>
      </lg>
      <p xml:id="p74_l4" n="74,4">tac chrutvā prabhāvaty āha | katham etat | śukaḥ prāha | dāmbhilāgrāme soḍhākokarṣukaḥ | tadbhāryā māḍhukā nāma | tāṃ ca bhaktahāriṇīṃ pathigacchantīm eko bahiḥ sūrapālākhyo naro bhuṅkte | sā kadācin mārge bhaktaṃmuktvā tena saha sthitā | tato mūladevena dhūrtena tasmin bhakte uṣṭrikākṛtā | tayā ca evaṃjātaṃ bhaktam anutpāṭayitvā nītam | yāvac ca bhartrāuṣṭrikā dṛṣṭā tāvat kim idam iti sā pṛṣṭā | tatas tayā tatkālottaraṃkṛtvoktam | nāthādya rātrau svapne uṣṭrikayā bhakṣito dṛṣṭas tvam | tatomayā vighnāpahārāya viparītam idaṃ kṛtam | viśrabdhaṃ bhakṣaya yathā vighnonaśyati | iti śrutvā ratātmanā tenoṣṭrikāpi bhakṣitā | iti kathāṃśrutvā prabhāvatī suptā |<pb n="75"/>
      </p>
      <p xml:id="p75_l5" n="75,5">iti śukasaptatau dvāviṃśatitamī kathā ||</p>
    </div>
    <div n="23">
      <p xml:id="p75_l6" n="75,6">anyadā sakhyas tāṃ puruṣāntarābhisaraṇāyaivam ūcuḥ |</p>
      <p xml:id="p75_l7" n="75,7"/>
      <lg n="75,7" xml:id="v75_7">
        <l>yatra svedalavair alaṃ vilulitair vyālupyate candanaṃ<caesura/>sacchedair maṇitaiś ca yatra raṇitaṃ na śrūyate nūpuram |</l>
        <l>yatrāyānty acireṇa sarvaviṣayāḥ kāmaṃ tadekāgrataḥ<caesura/>sakhyas tat surataṃ bhaṇāmi rataye śeṣā ca lokasthitiḥ || 23.1 (= 131) ||</l>
        <pb n="76"/>
      </lg>
      <p xml:id="p76_l1" n="76,1"/>
      <lg n="76,1" xml:id="v76_1">
        <head>tathā ca | uktaṃ ca |</head>
        <l>saṃsaatula ṇa jahiṃ caḍaï tassu ṇa jīviu dhaṇu |</l>
        <l>āi parā jahi lahijjaï taṃ ji bhaṇijjaï pemmu •|| 23.2 (= 132) ||•</l>
        <l>ārogyaṃ param ānandaḥ sukham utsāha eva ca |</l>
        <l>aiśvaryaṃ priyasaṃbhogaṃ vinā sarvaṃ nirarthakam || 23.3 (= 133) ||</l>
        <l>ātmānam ālokya ca śobhamānam ādarśabimbe stimitāyatākṣī |</l>
        <l>haropayāne tvaritā babhūva strīṇāṃ priyālokaphalo hi veṣaḥ || 23.4 (= 134) ||</l>
      </lg>
      <p xml:id="p76_l7" n="76,7"/>
      <lg n="76,7" xml:id="v76_7">
        <head>śukaḥ prāha |</head>
        <l>sulabhāḥ puruṣā rājan satataṃ priyavādinaḥ |</l>
        <l>apriyasya tu pathyasya vaktā śrotā ca durlabhaḥ || 23.5 (= 135) ||</l>
        <l>tataḥ kiṃ bahunoktena tvaṃ caitāḥ kṛtyakovidāḥ |</l>
        <pb n="77"/>
        <l>kuṭṭinīcaritaṃ śrutvā tadvicārya tvarānvitā || 23.6 (= 136) ||</l>
      </lg>
      <p xml:id="p77_l2" n="77,2">prabhāvaty āha | katham etat | śuko 'bravīt | asti padmāvatī purī | yatra</p>
      <p xml:id="p77_l3" n="77,3"/>
      <lg n="77,3" xml:id="v77_3">
        <l>maṇikuṭṭimamārgeṣu śobhate ravivistaraḥ |</l>
        <l>śeṣaphaṇamaṇirāgo vasudhām ivopāgataḥ || 23.7 (= 137) ||</l>
      </lg>
      <p xml:id="p77_l5" n="77,5">tatra sudarśano nāma rājā |</p>
      <p xml:id="p77_l6" n="77,6"/>
      <lg n="77,6" xml:id="v77_6">
        <l>śaśinā hariṇā caiva balinā kuśabhūbhujā |</l>
        <l>kuśaśakticchalatyāgasaṃpad yasya na khaṇḍyate || 23.8 (= 138) ||</l>
        <back>(?)</back>
        <l>kiṃ tasya varṇyate rājñaḥ prajāpālanaśālinaḥ |</l>
        <l>yasmiṃ lloke na dṛṣṭā hi doṣā ravikarair iva || 23.9 (= 139) ||</l>
      </lg>
      <p xml:id="p77_l10" n="77,10">tasya śṛṅgārasundarī nāma bhāryā | tasya nṛpates tayā saha krīḍato grīṣmakālo'vātarat |</p>
      <p xml:id="p77_l12" n="77,12"/>
      <lg n="77,12" xml:id="v77_12">
        <l>yatra sūraḥ kharo ghasro yatra dīrgho 'tiduḥsahaḥ |</l>
        <pb n="78"/>
        <l>kharaś ca pavano bhīru grīṣme sarvam idaṃ kharam || 23.10 (= 140) ||</l>
        <l>candanaṃ śucivastraṃ ca pānīyaṃ śuciśītalam |</l>
        <l>sevyamāno 'pi madhuraḥ śucir jayati nānyathā || 23.11 (= 141) ||</l>
        <l>madhyāhne candanaṃ yeṣāṃ sāyaṃ majjanasevanam |</l>
        <l>rātrau vyajanavātaś ca teṣāṃ grīṣmo 'pi kiṃkaraḥ || 23.12 (= 142) ||</l>
      </lg>
      <p xml:id="p78_l6" n="78,6">evaṃvidhe grīṣme ca candranāmā vaṇik prabhāvatībhāryāsameto gṛhoparibhūmikāyāmārūḍhaḥ | karair yukto 'pi nirālambaḥ ādityaḥ paścimāmbhonidhitaṭaṃgataḥ |</p>
      <p xml:id="p78_l9" n="78,9"/>
      <lg n="78,9" xml:id="v78_9">
        <head>uktaṃ ca |</head>
        <l>pratikūlatām upagate hi vidhau viphalatvam eti bahusādhanatā |</l>
        <l>avalambanāya dinabhartur abhūn na patiṣyataḥ karasahasram api || 23.13 (= 143) ||</l>
        <l>tatrasthaḥ sa tathā bhānū rāgaśeṣo gatāṃśukaḥ |</l>
        <l>bhātīva vidrumaghaṭaḥ srastaḥ saṃdhyāvadhūkarāt || 23.14 (= 144) ||</l>
        <l>atrāntare viśālākṣi candro hantuṃ tamoripum |</l>
        <l>udayādriśiraḥ sthātum udyato 'ṃśubhaṭair vṛtaḥ || 23.15 (= 145) ||</l>
        <pb n="79"/>
        <l>prācīmukhe vibhātīndur udayādriśiraḥsthitaḥ |</l>
        <l>dīpas tribhuvanasyeva pracchannasya tamisrayā || 23.16 (= 146) ||</l>
        <l>udayācalam ārūḍho bhāti candro niśāmukhe |</l>
        <l>yāminīvanitotsaṅgaḥ śulkaḥ kṛṣṇaśiraḥsthitaḥ || 23.17 (= 147) ||</l>
      </lg>
      <p xml:id="p79_l5" n="79,5">evaṃvidhe niśāmukhe sa vaṇik vikrīḍitayā tayā sārdhaṃ krīḍitaḥ |asya rāmanāmā sutaḥ saṃjātaḥ | tasmai pitrā vidyāś cāśeṣā grāhitāḥ |tasya mātānyadā candraṃ prāha | mama eka eva putraḥ | tato 'ham atiśayenaduḥkhārtā | candraḥ prāha | eko 'pi tvadīyaḥ sutaḥ ślāghyaḥ |</p>
      <p xml:id="p79_l9" n="79,9"/>
      <lg n="79,9" xml:id="v79_9">
        <head>uktaṃ ca | tathā ca |</head>
        <l>caturo madhuras tyāgī gambhīraś ca kalālayaḥ |</l>
        <l>guṇagrāhī tathā caivaṃ eko 'pīdṛg varaḥ sutaḥ || 23.18 (= 148) ||</l>
        <l>kiṃ jātair bahubhiḥ putraiḥ śokasaṃtāpakārakaiḥ |</l>
        <pb n="80"/>
        <l>varam ekaḥ kulālambī yatra viśrūyate kulam || 23.19 (= 149) ||</l>
      </lg>
      <p xml:id="p80_l2" n="80,2">ity uktvā dhūrtamāyāṃ kuṭṭinīm ākāryedam abravīt | tava kanakasahasraṃ dāsye |mama putraṃ strīmāyāvañcanadakṣaṃ kuru | tatheti tayā pratijñāte putraṃsasākṣikaṃ tasyai dattvā yady asmatputraḥ kvāpi veśyāyāḥ kapaṭena jitobhavati tadāhaṃ dviguṇaṃ kanakaṃ grahīṣye | tayoktam evam astv iti | lekhayitvāputraṃ tadgṛhe preṣayām āsa | sa ca tatrastho veśyājanodbhavān vikārāngṛhṇāti |</p>
      <p xml:id="p80_l8" n="80,8"/>
      <lg n="80,8" xml:id="v80_8">
        <head>tad yathā | tathā ca |</head>
        <l>vaiśikīṃ kṛtrimāṃ vāṇīṃ vyalīkān śapathāṃs tathā |</l>
        <l>kauṭilyaṃ kṛtrimaṃ bhāvaṃ kṛtrimaṃ ruditaṃ tathā || 23.20 (= 150) ||</l>
        <l>hāsyaṃ ca kṛtrimaṃ duḥkhaṃ sukhaṃ caivam apārthakam |</l>
        <pb n="81"/>
        <l>yācanaṃ vinayopetaṃ snehabhāvo nirīhatā || 23.21 (= 151) ||</l>
        <l>samatvaṃ sukhaduḥkheṣu dharmādharmasamakriyā |</l>
        <l>bhujaṃgapurataś caiva kauṭilyakramadarśanam || 23.22 (= 152) ||</l>
        <l>aharaṃ karaṃ kavolaṃ thaṇajualaṃ ṇāhimaṇḍalaṃ ramaṇaṃ |</l>
        <l>itthiajaṇasāmaṇṇaṃ hiaaṃ jaṃ jassa taṃ tassa •|| 23.23 (= 153) ||•</l>
      </lg>
      <p xml:id="p81_l6" n="81,6">ity evamādi samagraṃ veśyānugaṃ caritaṃ śikṣitam | tataḥ sa putraḥ pratijñāpūrvaṃvaṇije samarpitaḥ | pitur vākyena ca suvarṇadvīpe vāṇijyāyapreṣitaḥ | tatra ca kalāvatī veśyā | tayā saha varṣam ekaṃ sthitaḥ | tāṃvaiśikāni kurvantīṃ sa prāha | viśeṣaṃ vada | eva mamānujāpi vadati |tato bahubhir api vaiśikair na tatsarvasvaṃ gṛhītuṃ śaknoti | tatas tayāsarvam api mātur niveditam | mātāpi prāha | niścitam eṣa veśyāsutaḥ | nedṛśairgṛhyate | prapañcenaiva grāhyaḥ | tato yadāyaṃ svadeśaṃ gantukāmas tvām utkalāpayatitadā tvayā vācyam | aham api tatra yāsyāmi | yadi nanayasi tadā mariṣyāmīty uktvā kūpe jhampā deyā | tato 'sau prītas tvāṃprati sarvaṃ dāsyati | tayoktam | mātar māṃ vinā taddravyeṇa kim |<pb n="82"/>
      </p>
      <p xml:id="p82_l6" n="82,6"/>
      <lg n="82,6" xml:id="v82_6">
        <head>uktaṃ ca |</head>
        <l>atikleśena ye hy arthā dharmasyātikrameṇa ca |</l>
        <l>śatrūṇāṃ praṇipātena mā sma teṣu manaḥ kṛthāḥ || 23.24 (= 154) ||</l>
      </lg>
      <p xml:id="p82_l8" n="82,8">mātā āha | bhīru mā maivaṃ vada | mṛtyudo 'rthaḥ prāṇadaś ca |</p>
      <p xml:id="p82_l9" n="82,9"/>
      <lg n="82,9" xml:id="v82_9">
        <head>uktaṃ ca |</head>
        <l>nāsāhasaṃ samālambya naro bhadrāṇi paśyati |</l>
        <pb n="83"/>
        <l>sāhasī sarvakāryeṣu lakṣmībhājanam uttamam || 23.25 (= 155) ||</l>
        <l>nābhittvā paramarmāṇi nākṛtvā karma duṣkaram |</l>
        <l>nāhatvā matsyaghātīva prāpnoti mahatīṃ śriyam || 23.26 (= 156) ||</l>
        <l>kālaḥ samaviṣamakaraḥ paribhavasanmānakārakaḥ kālaḥ |</l>
        <l>kālaḥ karoti puruṣaṃ dātāraṃ yācitāraṃ ca || 23.27 (= 157) ||</l>
      </lg>
      <p xml:id="p83_l6" n="83,6">ahaṃ ca tatrādho jālaṃ viracayiṣye | iti kuṭṭinīvacanam ākarṇya tayātathā kṛtam | tathā ca kṛte tena sarvasvaṃ dattam | koṭisaṃkhyaṃ ca dravyaṃgṛhītvā mānarahito niṣkāsitaḥ |</p>
      <p xml:id="p83_l9" n="83,9"/>
      <lg n="83,9" xml:id="v83_9">
        <head>uktaṃ ca |</head>
        <l>vesā vi ramanti jaṇaṃ piaṃ pi vañcanti atthaloheṇa |</l>
        <l>tāṇa ṇamo vesāṇaṃ appā vi ṇa vallaho jāṇa •|| 23.28 (= 158) ||•</l>
        <pb n="84"/>
      </lg>
      <p xml:id="p84_l1" n="84,1">sa ca tathā dhanamānaparibhavaṃ prāpitaḥ parapotam āruhya svagṛham āgamat |ekākinaṃ sutaṃ dhanaparijanavarjitaṃ dṛṣṭvā pitā sabāṣpaṃ dhanakṣayakāraṇaṃpṛcchati | so 'pi svayaṃ lajjan gṛhamantrimukhena niveditavān | pitroktam |vatsa mā viṣādaṃ vidhehi | vipadaḥ sampado 'pi puṃsaḥsampadyante |</p>
      <p xml:id="p84_l6" n="84,6"/>
      <lg n="84,6" xml:id="v84_6">
        <head>uktaṃ ca |</head>
        <l>cintām imāṃ vahasi kiṃ gajayūthanātha<caesura/>yūthād viyogavinimīlitanetrayugma |</l>
        <l>piṇḍaṃ gṛhāṇa piba vāri yathopanītaṃ<caesura/>daivād bhavanti vipado kila sampado vā || 23.29 (= 159) ||</l>
        <l>kim anena dhanenāpi satvareṇa manasvinām |</l>
        <pb n="85"/>
        <l>gate na jāyate khedo harṣaś caivāgatena ca || 23.30 (= 160) ||</l>
      </lg>
      <p xml:id="p85_l2" n="85,2">evaṃ sutaṃ samāśvāsya dhūrtamāyām ākārya idam abravīt | śṛṇu yadatra kautukaṃsaṃvṛttam | tvayy adhyuṣito 'pi suto gatasarvasvaḥ samāyayau | sāha |strībhiḥ ko na khaṇḍitaḥ |</p>
      <p xml:id="p85_l5" n="85,5"/>
      <lg n="85,5" xml:id="v85_5">
        <head>uktaṃ ca |</head>
        <l>ko 'rthān prāpya na garvito viṣayiṇaḥ kasyāpado 'staṃ gatāḥ<caesura/>strībhiḥ kasya na khaṇḍitaṃ bhuvi manaḥ ko nāma rājñāṃ priyaḥ |</l>
        <l>kaḥ kālasya na gocarāntaragataḥ ko 'rthī gato gauravaṃ<caesura/>ko vā durjanavāgurāsu patitaḥ kṣemeṇa yātaḥ pumān || 23.31 (= 161) ||</l>
        <pb n="86"/>
        <l>ramaṇasihiṇantarāle bahalaare romarāitarugahaṇe |</l>
        <l>hariharaṇaragovindā viḍambiā maaṇacoreṇa •|| 23.32 (= 162) ||•</l>
      </lg>
      <p xml:id="p86_l3" n="86,3">tat tvaṃ punaḥ potaṃ bhṛtaṃ kṛtvā māṃ putrānvitāṃ tatra preṣaya |</p>
      <p xml:id="p86_l4" n="86,4"/>
      <lg n="86,4" xml:id="v86_4">
        <head>uktaṃ ca |</head>
        <l>kṛte pratikṛtaṃ kuryā hiṃsite pratihiṃsitam |</l>
        <l>tvayā luñcāpitāḥ pakṣā mayā luñcāpitaṃ śiraḥ || 23.33 (= 163) ||</l>
      </lg>
      <p xml:id="p86_l6" n="86,6">mayāpy uktam | yadi tvadīyaputraḥ kvāpi striyā vañcyate tadā mamadūṣaṇam |</p>
      <p xml:id="p86_l8" n="86,8"/>
      <lg n="86,8" xml:id="v86_8">
        <head>uktaṃ ca | tathā ca |</head>
        <l>diggajakūrmakulācalaphaṇipatividhṛtāpi calati vasudheyam |</l>
        <l>pratipannam amalamanasāṃ na calati puṃsāṃ yugānte 'pi || 23.34 (= 164) ||</l>
        <l>acalā calanti palae majjāaṃ sāarā vilaṃghanti |</l>
        <l>garuā vi taha vikāle paḍivaṇṇa ṇa cca siḍhilenti •|| 23.35 (= 165) ||•</l>
        <pb n="87"/>
        <l>dhīrā jāṇa pamāṇaṃ jimiavve taha vi jaṃpiavve a |</l>
        <l>aïjimiajaṃpiāiṃ pacchā vacche apacchāiṃ •|| 23.36 (= 166) ||•</l>
      </lg>
      <p xml:id="p87_l3" n="87,3">tataḥ śreṣṭhī taṃ putraṃ preṣayāmāsāśu tayā samaṃ suvarṇadvīpe | tatas tasmin sarvo'pi paurajanaḥ prīto babhūva | sā ca kalāvatī sānukūlā taṃ vinayenājuhāva |tathā ca sa tayāvarjito yathāsau ātmāyattaḥ kṛtaḥ |dravyaṃ ca sarvaṃ gṛhītam | tataḥ sā dhūrtamāyā kuṭṭinī kiṃ karotu |iti praśnaḥ |sā prāha | śuka na jāne | tvaṃ vada | śukaḥ | yady adya nayāsi tadā kathayāmi | sā āha | na yāsyāmi | śukaḥ | yadātasya sarvasvaṃ gṛhītaṃ tasmin samaye kaiścid dinaiś cāgre 'pi cāṇḍālarūpadhāriṇīdhūrtamāyā nityaṃ nityaṃ gaveṣamāṇaiva kiṃcit | anyadā sa kalāvatyāsahitaḥ khaṭvāyām upaviṣṭas tayā dṛṣṭaḥ | tāṃ dvāri dṛṣṭvā sahasotthāya nāśayitumudyataḥ pūrvam eva saṃketitam | tam uttiṣṭhantam anu kalāvaty api utthitā |uktaś ca | kim idam iti | rāmas tām uvāca | bhadre iyaṃ mama jananī |ahaṃ ca hṛtārthako bahudinebhyo na tayā dṛṣṭaḥ | dhūrtamāyāpi taṃ saṃketasthaṃdvārasthaiva saśaṅkā hastasaṃjñayā ājuhāva |<pb n="88"/>
      </p>
      <p xml:id="p88_l4" n="88,4"/>
      <lg n="88,4" xml:id="v88_4">
        <l>jagādeti cirāl labdho veśyāgṛhagato bhavān |</l>
        <l>mlecchī bhūtā iyaṃ veśyā sarvasvaṃ me tvayā hṛtam || 23.37 (= 167) ||</l>
      </lg>
      <p xml:id="p88_l6" n="88,6">yāvad evaṃ gṛhāṅgaṇagatā śapati tāvat sa vaṇik cāṇḍālarūpīṃ samāgatyatatpādayoḥ patitaḥ | etac ca dṛṣṭvā kalāvatī kuṭṭinīsahitā tām gṛhamadhyenītvā pṛcchati sma | amba ko 'yam | kiṃjātīyaḥ | tvaṃ kā | tayoktam |padmāvatīpurīnāthasya rājñaḥ sudarśanasya mātaṅgī gāyinī aham |ayaṃ ca madīyaṃ dravyaṃ hṛtvā ihāgataḥ | tac ca tvayāptam | tan mayā jñātam |param adhunā sa samāgacchatu | tataḥ kuṭṭinī kalāvatīsahitātatpādayor lagnā uvāca | gṛhāṇedaṃ dravyam | dhūrtamāyā prāha | nāhaṃgṛhakoṇe grahīṣye | rājaviditaṃ grahīṣyāmi | tato veśyāmātāpi atiśayenabhītā mātaṅgīṃ pratijagāda | imāṃ matsutāṃ rakṣa rakṣa |pāramparyāgataṃ dravyaṃ gṛhāṇa sarvasvam | paraṃ māṃ maivaṃ viḍambaya | dhūrtamāyāāha | grahīṣye | tataḥ sā veśyayā kuṭṭinyā saha hastapādaugṛhītvā sammānitā | dhūrtamāyāpi nijaṃ tadīyaṃ ca dravyaṃ sarvasvaṃ gṛhītvārāmeṇa saha potam āruhya svagṛham āgatya mahotsavam akārayat |iti kathāṃ śrutvā prabhāvatī suptā |<pb n="89"/>
      </p>
      <p xml:id="p89_l8" n="89,8">iti śukasaptatau trayoviṃśatitamī kathā ||</p>
    </div>
    <div n="24">
      <p xml:id="p89_l9" n="89,9">athānyasmin dine prabhāvatī śukaṃ papraccha | śuko 'py āha |</p>
      <p xml:id="p89_l10" n="89,10"/>
      <lg n="89,10" xml:id="v89_10">
        <l>yāhi devi vijānāsi yadi jārasamanvitā |</l>
        <pb n="90"/>
        <l>sajjanīva purā vaktuṃ bhartur agre kacagrahe || 24.1 (= 168) ||</l>
      </lg>
      <p xml:id="p90_l2" n="90,2">prabhāvaty āha | kim etat | kīro 'bravīt | asti candrapuraṃ nāma nagaram |tatrābhūd vardhakiḥ sūrapālākhyaḥ śrīmān | tasya sajjanī nāmabhāryā atyantaṃ parapuruṣalampaṭā | tāṃ ca tadgṛhasthāṃ devako nāma ramate |iti lokād etad ākarṇya vardhakiḥ kapaṭena gṛhān nirgatya prātaḥ saṃdhyāyām ācchannaḥsamāgatya talpasyādhobhāge sthitaḥ | sā ca jāreṇa saha tatrārūḍhāpatyā keśeṣu gṛhītā kathaṃ mucyate | uttaram | sā patyā dhṛtāsatī dvitīyapatimukham ālokya prāha | mayā tava kathitaṃ yad rathakāromama patir gṛhe na vidyate | sa cāgatas tava tad eva aucityaṃ vidhāsyati |yady api pūrvaṃ patyā tvadīyaṃ dravyam apahṛtaṃ tathāpi kṣantavyam | rathakṛtisamāgate tava gṛhaṃ gamiṣyāmi yuvayoḥ saṃgatiṃ vā kariṣye | nātrasaṃśayaḥ | iti kathāṃ śrutvā prabhāvatī suptā |<pb n="91"/>
      </p>
      <p xml:id="p91_l4" n="91,4">iti śukasaptatau caturviṃśatitamī kathā ||</p>
    </div>
    <div n="25">
      <p xml:id="p91_l5" n="91,5">anyadā prabhāvatī śukaṃ gamanāya pṛcchati | śukaḥ prāha |</p>
      <p xml:id="p91_l6" n="91,6"/>
      <lg n="91,6" xml:id="v91_6">
        <l>kuru yad rocate kartuṃ yadi vetsi pratīṅgitam |</l>
        <l>śvetāmbareṇa ruddhena yathā pūrvaṃ kṛtaṃ tathā || 25.1 (= 169) ||</l>
      </lg>
      <p xml:id="p91_l8" n="91,8">asti candrapurī nāma nagarī | tatra siddhaseno nāma kṣapaṇako janapūjitaḥ |tasminn eva nagare 'nyaḥ sitapaṭo guṇināṃ mukhyaḥ samāgataḥ |tena ca guṇinā sarvo 'pi jana āvarjitaḥ śrāvakā apy ātmāyattāḥkṛtāḥ | sa kṣapaṇako 'pi tasya pūjāṃ kriyamāṇām asahamānaḥ svayaṃ tadīyopāśrayeveśyāṃ preṣayitvā asau veśyālubdho na suśīla iti śvetāmbarasyalokapravādam akarot | taddarśanāya janam ākārayām āsa | brūte ca |kṣapaṇakā eva brahmacāriṇaḥ śvetāmbarās tu viplutāḥ | so 'pi śvetāmbarodīpāgninā upādhiṃ prajvālya prabhātaprāptāyāṃ rajanyāṃ nagnībhūya veśyāyādattahasto nirgataḥ | tato lokāpavādaḥ saṃvṛttaḥ | yad asau kṣapaṇako nasitavastraḥ | iti śrutvā prabhāvatī suptā |<pb n="92"/>
      </p>
      <p xml:id="p92_l8" n="92,8">iti śukasaptatau pañcaviṃśatitamī kathā ||</p>
    </div>
    <div n="26">
      <p xml:id="p92_l9" n="92,9">anyadā sā calitā | śukaḥ prāha |</p>
      <p xml:id="p92_l10" n="92,10"/>
      <lg n="92,10" xml:id="v92_10">
        <l>yāhi devi na te doṣo yadi jānāsi bhāṣitum |</l>
        <l>ratnādevīva patyā tu prāptā jāradvayānvitā || 26.1 (= 170) ||</l>
        <pb n="93"/>
      </lg>
      <p xml:id="p93_l1" n="93,1">asti jalaüdābhidhāno grāmaḥ | tatra rājaputraḥ kṣemarājaḥ śūraḥ |ratnādevī tasya bhāryā | tatraiva grāmaṇīr devasākhyaḥ | tasya suto dhavalonāma | tau dvāv api ramete ratnādevīṃ parasparam ajñātau | anyadā pitṛputrautadgṛhasthau yadā tadā rājaputraḥ samāgataḥ | tadā kim uttaram |śuka āha | tatas tayā kṛtasaṃjño gṛhād aṅgulyā tarjayann ayāt | tasmiṃś caivagacchati bhayāt patiḥ kim idam ity āha | tataḥ sā hasantī prāha | asyaputras tvadgṛhe śaraṇāgataḥ | mayā ca nārpitaḥ |</p>
      <p xml:id="p93_l8" n="93,8"/>
      <lg n="93,8" xml:id="v93_8">
        <head>yataḥ |</head>
        <l>sa kṣatriyas trāṇasahaḥ satāṃ yas tat kārmukaṃ karmasu yasya śaktiḥ |</l>
        <pb n="94"/>
        <l>vahan dvayīm apy aphale 'rthajāte karoty asaṃskārahatām ivoktim || 26.2 (= 171) ||</l>
      </lg>
      <p xml:id="p94_l2" n="94,2">ato ruṣṭo vrajati | gaccha tvaṃ samarpaya sutam | tena ca tathā kṛtam |iti kathāṃ śrutvā prabhāvatī suptā |</p>
      <p xml:id="p94_l4" n="94,4">iti śukasaptatau ṣaḍviṃśatitamī kathā ||</p>
    </div>
    <div n="27">
      <p xml:id="p94_l5" n="94,5">anyadā prabhāvatī gamanāya śukaṃ pṛcchati sma | śukaḥ prāha |</p>
      <p xml:id="p94_l6" n="94,6"/>
      <lg n="94,6" xml:id="v94_6">
        <l>rambhoru gaccha kāmināṃ ko vighnaṃ kartum arhati |</l>
        <l>mohinīva samarthā ced vicārīkartum īśvari || 27.1 (= 172) ||</l>
      </lg>
      <p xml:id="p94_l8" n="94,8">asti śaṅkhapuraṃ nāma nagaram | tatra āryo vaṇig abhūt | tasya mohinīnāma bhāryā | tāṃ ca bahir gatāṃ kumukho nāma dhūrto ramate | tatpatinācābhijñāyi | tatpatiś cātiśayena bhīruḥ | tato 'sau tāṃ bahir yāntīṃnivārya pārśvasthita eva tiṣṭhati | tathāpi tayā dhūrtasya kathāpitam |māṃ rātrau bhartṛkhaṭvāsthitām arvāk suptāṃ bhaja tvam | tena tathā kṛtam |tac ca kurvan bhartrāsau puṃścihne dhṛtaḥ kathaṃ gacchatu | uttaram | dhṛtvā capatiḥ prāha | pradīpam ānaya mayā cauro dhṛto 'sti | tayoktam |bahir yāntī bibhemy aham | enaṃ grahīṣye tvaṃ dīpam ānaya | tena ca tathākṛtam | sā ca jāraṃ muktvā gṛhāntar baddhasya paṭṭakasya (?) jihvāṃ gṛhītvātathaiva suptā yāvat patir lakuṭahasto dīpaṃ gṛhītvā samāyātaḥ pṛcchati |kim iyaṃ paṭṭakasya (?) jihvā | katham atra | tayoktam | kṣudhārto 'yam |anena muktā lālā kṛśā sthitā | uktipratyuktivādena nirjitaḥ |uktaś ca | hataka anena pauruṣeṇa kṣayaṃ vrajasi | iti nirbhartsito lajjitaśca suptaḥ | iti kathāṃ śrutvā prabhāvatī suptā |<pb n="95"/>
      </p>
      <p xml:id="p95_l12" n="95,12">iti śukasaptatau saptaviṃśatitamī kathā ||<pb n="96"/>
      </p>
    </div>
    <div n="28">
      <p xml:id="p96_l1" n="96,1">anyadā prabhāvatī gamanāya śukaṃ papraccha | śukaḥ prāha |</p>
      <p xml:id="p96_l2" n="96,2"/>
      <lg n="96,2" xml:id="v96_2">
        <l>kṛśodari vrajādya tvaṃ yadi jānāsi bhāṣitum |</l>
        <l>jārasaṃyuktayā pūrvaṃ yathā devikayā kṛtam || 28.1 (= 173) ||</l>
      </lg>
      <p xml:id="p96_l4" n="96,4">asti kuhāḍākhyo mahāgrāmaḥ | tatra jarasākhyo kuṭumbiko mahāmūrkhaḥ |tadbhāryā devikā puṃścalī | tāṃ ca prabhākaro brāhmaṇaḥ kṣetramadhye vibhītakavṛkṣasamīpeguptasthāne mudā ramate | īdṛśaṃ vyatikaraṃ janāc chrutvātatpatis tatrāvalokanāya svayaṃ gataḥ | tena ca vṛkṣārūḍhena tat tathaiva dṛṣṭam |dṛṣṭvā tatrasthenāpi jalpitam | dhūrtike bahudinebhyo 'dya saṃprāptā |ity uktā katham iyaṃ bhartāraṃ pratyāyayatu |tayoktam | nāhaṃ jāne tvam evakathaya | yadi na yāsi tadā kathayāmi | tayā tatheti pratipanneśukaḥ prāha | sā ca tad vacaḥ śrutvā taṃ jāraṃ preṣayām āsa patyā cāvatīryasamāgatena upālabdhā | sāha | he prabho | īdṛśa eva vṛkṣaḥatrārūḍhair mithunaṃ dṛśyate | tena patinā uktam | tvam āruhya avalokaya |tayā tathā kṛtam | vṛkṣārūḍhayā ca tayā proktaṃ kapaṭena | bahudivasebhyo'nyāṃ narīm abhigaman dṛṣṭo 'si | tena mūrkheṇa jñātam | satyamidam | sa ca tāṃ śāntayitvā gṛhaṃ nināya | iti kathāṃ śrutvāprabhāvatī suptā |<pb n="97"/>
      </p>
      <p xml:id="p97_l6" n="97,6">iti śukasaptatau aṣṭāviṃśatitamī kathā ||</p>
    </div>
    <div n="29">
      <p xml:id="p97_l7" n="97,7">anyedyuḥ prabhāvatī gamanāya śukaṃ pṛcchati sma | so 'py āha |</p>
      <p xml:id="p97_l8" n="97,8"/>
      <lg n="97,8" xml:id="v97_8">
        <l>vraja devi vicāraṃ cet kartuṃ jānāsi bhāmini |</l>
        <l>samaṃ jāreṇa saṃprāptā sundarīva yathā gṛhe || 29.1 (= 174) ||</l>
      </lg>
      <p xml:id="p97_l10" n="97,10">katham etat | so 'bravīt | asti sīhulī nāma grāmaḥ | tatra mahādhanovaṇik | tadbhāryā sundarī | tāṃ ca mohano nāma upapatir nityaṃgṛham āgatya bhuṅkte | anyadā yāvat sā tathā tiṣṭhati tāvat tatpatiḥ samāgataḥ |sā kathaṃ bhavatu | uttaram | sā patim āgacchantaṃ dṛṣṭvā jāraṃvivastraṃ śikye kṛtvā muktakeśā gṛhān nirgatya dūrasthā patim āha | asmadgṛhamadhyenagnaṃ bhūtaṃ śikyārūḍhaṃ vidyate | māntrikān ākārayituṃ gacchety uktesa mūrkhas tadarthaṃ jagāma | tadā ca tadantare tayā ulmukaṃ haste kṛtvāupapatir niṣkāsitaḥ | patyau ca āgate sā jagāda | yad ulmukenāpibhūtaṃ naṣṭam | iti kathāṃ śrutvā prabhāvatī suptā |<pb n="98"/>
      </p>
      <p xml:id="p98_l8" n="98,8">iti śukasaptatau ekonatriṃśattamī kathā ||</p>
    </div>
    <div n="30">
      <p xml:id="p98_l9" n="98,9">anyedyuḥ prabhāvatyā pṛṣṭaḥ śukaḥ prāha |</p>
      <p xml:id="p98_l10" n="98,10"/>
      <lg n="98,10" xml:id="v98_10">
        <l>gaccha devi viruddhaṃ te gamanaṃ na mataṃ mama |</l>
        <l>viṣame yadi vetsi tvam uttaraṃ mūladevavat || 30.1 (= 175) ||</l>
        <pb n="99"/>
      </lg>
      <p xml:id="p99_l1" n="99,1">astīha pṛthivyāṃ bhūtavāsaṃ nāma śmaśānam | tatra dvau piśācau karālottālanāmānau |bhārye ca dhūmaprabhāmeghaprabhākhye tayoś ca | bhāryārāmaṇīyakatvevivādaḥ saṃvṛttaḥ | anyadā ca tābhyāṃ bhāryāsahitābhyāṃmūladevo dṛṣṭo bāhubhyāṃ vidhṛtya pṛṣṭaḥ | kā anayor madhyād ramaṇīyā |anṛtaṃ vadantaṃ vyāpādayiṣyāmaḥ | tatkalatre virūpe bhīṣaṇe vṛddhe piśācinyau |sa ca yathārthavādī bhakṣitaḥ kim uttaraṃ kuryād iti | uttaram |tenoktam |</p>
      <p xml:id="p99_l8" n="99,8"/>
      <lg n="99,8" xml:id="v99_8">
        <l>yā yasya vallabhā loke ramyā sā tasya nāparā |</l>
        <l>gadite dhūrtarājena tābhyāṃ muktaś ca tatkṣaṇāt || 30.2 (= 176) ||</l>
      </lg>
      <p xml:id="p99_l10" n="99,10">iti kathāṃ śrutvā prabhāvatī suptā |</p>
      <p xml:id="p99_l11" n="99,11">iti śukasaptatau triṃśattamī kathā ||<pb n="100"/>
      </p>
    </div>
    <div n="31">
      <p xml:id="p100_l1" n="100,1">anyadā ca prabhāvatyā pṛṣṭaḥ śukaḥ provāca |</p>
      <p xml:id="p100_l2" n="100,2"/>
      <lg n="100,2" xml:id="v100_2">
        <l>yatheṣṭaṃ vraja kalyāṇi keliṃ kartuṃ kṛśodari |</l>
        <l>śaśakasyeva te buddhir asti cet susahāyinī || 31.1 (= 177) ||</l>
      </lg>
      <p xml:id="p100_l4" n="100,4">madhurākhye vane piṅgalanāmā siṃhaḥ | sa sattvāni bahūni hanan sarvaiḥpaśubhir vicārya pratidinam ekaikasattvaparikalpanavyavasthayā nivāritaḥ |anyadā śaśakasyaikasya vārakaḥ saṃjātaḥ | sa ca na yāti śvāpadairbhaṇito 'pi | gaccha tvam anyathā pūrvavat sarvāṇi bhūtāni sa bhakṣayiṣyati |sa cādyaprabhṛti tadantike sattvāni na yāsyanti | ity uktvā bahukālakṣepaṃcakāra | madhyāhnasamaye eva ca mandaṃ mandaṃ siṃhasyāgre gantuṃvyavasitaḥ | tenāpi sahasākrāntaḥ kathaṃ mucyate | uttaram | śaśakaḥsiṃhaṃ prāha | svāminn ahaṃ śaśakacatuṣṭayena saha āgacchan mārge tava śatruṇādhṛto 'to velātikramo babhūva | tenoktam | sa śatruḥ kvāste | tataḥsa śaśakena dhūrtena vāṭīṃ nītvā tasyaiva pratibimbaḥ kūpe darśitaḥ |siṃho 'pi mūrkhas taṃ jale dṛṣṭvā kupito jhampām adān mṛtaś ca |<pb n="101"/>
      </p>
      <p xml:id="p101_l6" n="101,6"/>
      <lg n="101,6" xml:id="v101_6">
        <l>buddhir balavatī bhīrusattvānāṃ na parākramaḥ |</l>
        <l>śaśakenālpasattvena hataḥ siṃhaḥ parākramī || 31.2 (= 178) ||</l>
        <head>uktaṃ ca |</head>
        <l>ekaṃ hanyān na vā hanyād iṣur mukto dhanuṣmatā |</l>
        <l>sarāṣṭraṃ saprajaṃ hanti rājānaṃ mantriniścayaḥ || 31.3 (= 179) ||</l>
      </lg>
      <p xml:id="p101_l10" n="101,10">iti kathāṃ śrutvā prabhāvatī suptā |</p>
      <p xml:id="p101_l11" n="101,11">iti śukasaptatau ekatriṃśattamī kathā ||<pb n="102"/>
      </p>
    </div>
    <div n="32">
      <p xml:id="p102_l1" n="102,1">athānyedyuḥ prabhāvatī calitā śukaṃ papraccha gamanāya | śukaḥ prāha |</p>
      <p xml:id="p102_l2" n="102,2"/>
      <lg n="102,2" xml:id="v102_2">
        <l>yāhi devi mano yatra gantuṃ te kamalānane |</l>
        <l>rājinīva vijānāsi vaktuṃ dhūliviparyaye || 32.1 (= 180) ||</l>
      </lg>
      <p xml:id="p102_l4" n="102,4">asti śāntipuraṃ nāma nagaram | tatra mādhavaḥ śreṣṭhī | tasya mohinībhāryā | tayos tanayaḥ sohaḍābhidhaḥ | tasya bhāryā rājinīnāmnīrūpasaṃpannā caturā puṃścalī | sānyadā drammam arpayitvā śvaśrvājñaptā godhūmānhaṭṭe gṛhītvāgaccha | sā ca haṭṭe gatā | krīṇatyā copapatir dṛṣṭaḥsaṃjñitaś ca samīpam āyayau | godhūmān moṭāyāṃ baddhvā haṭṭe muktvā tenasārdhaṃ sā yayau | vaṇijāpi godhūmān utsārya moṭāyāṃ dhūlir baddhā |sāpi tena saha ciraṃ sthitvā āgatyākulā moṭām anutpāṭayitvā gṛhaṃyayau | tāṃ choṭayitvā yāvat śvaśrūḥ paśyati kīdṛśā godhūmā ititāvad dhūliṃ paśyati | atra kim uttaram | śukaḥ | kim idam iti yadāśvaśrvā pṛṣṭā tadā tayoktam | mātar mama hastād drammo haṭṭāgre bhūmau patitaḥ |tato mayā dhūlir āhṛtā | tataḥ sā śvaśrūr drammam anavalokamānāvikalībhūtā | iti kathāṃ śrutvā prabhāvatī suptā |<pb n="103"/>
      </p>
      <p xml:id="p103_l8" n="103,8">iti śukasaptatau dvātriṃśattamī kathā ||</p>
    </div>
    <div n="33">
      <p xml:id="p103_l9" n="103,9">athānyedyuḥ prabhāvatī gamanāyotsukā śukaṃ papraccha | śukaḥ prāha |</p>
      <p xml:id="p103_l10" n="103,10"/>
      <lg n="103,10" xml:id="v103_10">
        <l>ko doṣo gamyatāṃ devi yadi kartuṃ tvam īśvarā |</l>
        <pb n="104"/>
        <l>viṣame mālinī yadvad rambhikā patisaṃnidhau || 33.1 (= 181) ||</l>
      </lg>
      <p xml:id="p104_l2" n="104,2">katham etat | śuko 'bravīt | asti śaṅkhapuraṃ nāma nagaram | tatraśaṅkaro nāma mālikaḥ samṛddhimān | tasya rambhikā nāma bhāryābahuratipriyā subhagā surūpā bahubhartṛkā ca | anyadā śaṅkaragṛhe pitṛkāryamāgatam | tasmin dine tayopapatayaś catvāro nimantritāḥ | puṣpāṇāṃvikrīṇāya gatayā catuṣpathe grāmaṇīr vaṇiksūnus talāraś ca balādhipaśca pratyekaṃ te te pṛthak pṛthak ākāritāḥ parasparam ajānantaḥ |madīyaṃ bhavanaṃ prati prāg eva samāgantavyam iti | dvitīye 'hnimālike vāṭikāṃ gate vaṇiksūnuḥ snātvā bhuktvā ca tayā saha rantuṃsamāyayau | vaṇiji ardhasnāte grāmakūṭo gṛhadvāraṃ samāpatan dṛṣṭaḥ |tataḥ snānaṃ kurvan vaṇik tathābhūto vaṃśamaye koṣṭhe khaliyukte kṣipto bhayayuktaśca | grāmakūṭe 'py ardhasnāte bahis talāraḥ samāyātaḥ | taṃ dṛṣṭvā so'pi tasminn eva koṣṭhe kṣipta uktaś ca yad adhaḥ sarpiṇī prasūtāsti | tato'py antarāla eva sthātavyam iti talāro 'py ardhasnāto balādhipaṃ dṛṣṭvābhāṇḍasamūhe kṣiptaḥ | balādhipo 'py ardhasnāto mālikaṃ dṛṣṭvā tatraivakṣiptaḥ | tato māliko lokaś ca tasmin pitṛkārye yadṛcchayā bhojitāḥ |evaṃ kṛtvā teṣāṃ caturṇām api parasparam alakṣitānāṃ pṛthak pṛthak bhojanaṃparamānnāmṛtaṃ samarpitam | vaṇijā tu bhuñjānena bahu phūtkṛtam | tadoparisthitenaca sarpiṇīṃ śaṅkamānena mūtritam | vaṇijā tu ghṛtām itijñātvā bhājanam utkṣiptam | uparisthitasya mukhe lagnam | tataḥ sa śaṅkitaḥ |so 'pi ca lagnaṃ lagnam iti vadan dattajhampo niryayau | anye'pi lagnākṣarabhayākulā yāvan nirgatāḥ śaṅkareṇa janaiś ca dṛṣṭāḥ savismayaṃkhalikharaḍitāḥ | tataḥ sā kathaṃ bhavatu | uttaram | yadā sā patyāpṛṣṭā kim idam iti tadā tayoktam |<pb n="105"/>
        <pb n="106"/>
      </p>
      <p xml:id="p106_l7" n="106,7"/>
      <lg n="106,7" xml:id="v106_7">
        <l>śraddhāhīnaṃ kṛtaṃ śrāddham idaṃ nūnaṃ tvayā priya |</l>
        <l>ato 'bhuktvā kṣudhākrāntāḥ pitaras te vinirgatāḥ || 33.2 (= 182) ||</l>
      </lg>
      <p xml:id="p106_l9" n="106,9">tataḥ sa punaḥ śrāddhaṃ cakāra rambhikāvacanāt te na nirgatāḥ | iti kathāṃśrutvā prabhāvatī suptā |</p>
      <p xml:id="p106_l11" n="106,11">iti śukasaptatau trayastriṃśattamī kathā ||<pb n="107"/>
      </p>
    </div>
    <div n="34">
      <p xml:id="p107_l1" n="107,1">athānyasmin dine gamanārthaṃ prabhāvatī śukaṃ papraccha | śukaḥ prāha |</p>
      <p xml:id="p107_l2" n="107,2"/>
      <lg n="107,2" xml:id="v107_2">
        <l>yāhi devi gatā vetsi bhaṅguraṃ yadi bhāṣitum |</l>
        <l>kumāryai pāraḍīṃ (?) dattvā yathoktaṃ śambhunā purā || 34.1 (= 183) ||</l>
      </lg>
      <p xml:id="p107_l4" n="107,4">prabhāvaty āha | katham etat | śukaḥ prāha | purā kasmiṃścin nagare śambhunāmāvipro 'bhūt | dyūtakṛn nānādeśaparibhramaṇaśīlo mārge gacchan kṣetrarakṣikāṃsurūpāṃ bālikāṃ dṛṣṭvā tāmbūlaṃ dattvā sāntvayann idam uvāca |yan matsambhogakaraṇe imāṃ madīyāṃ pāraḍīṃ (?) gṛhāṇa mayā saha rataṃ kuru |sukhāśrayaṃ tayā tathā vihitam | sa ca siddhe kārye tāṃ yācate |kathaṃ labhate | uttaram | yāvat tena yācitā tāvat sā calitā gṛhaṃprati | so 'pi ca pañca kaṇiśāni gṛhītvā pṛṣṭhe lagnaḥ | tena cagrāmagatena phūtkṛtam | aho grāmamukhyāḥ paśyata | grāme 'smin mahad adbhutam |pañcakaṇiśakāraṇenānayā madīyaṃ vastram apahṛtam | grāmyais tatsamarpitam |tayā ca na kiṃcid uktaṃ lajjayā | iti kathāṃ śrutvā prabhāvatī suptā |<pb n="108"/>
      </p>
      <p xml:id="p108_l4" n="108,4">iti śukasaptatau catustriṃśattamī kathā ||</p>
    </div>
    <div n="35">
      <p xml:id="p108_l5" n="108,5">apare 'hni sā śṛṅgārānvitā śukaṃ papraccha | śukaḥ prāha |</p>
      <p xml:id="p108_l6" n="108,6"/>
      <lg n="108,6" xml:id="v108_6">
        <l>gaccha devi na te doṣo yadi tatra gatā satī |</l>
        <l>svārthaṃ kartuṃ vijānāsi tilakrayakaro yathā || 35.1 (= 184) ||</l>
      </lg>
      <p xml:id="p108_l8" n="108,8">katham etat | śukaḥ prāha | purā kasmiṃścid grāme śambakanāmā vaṇiktilagrāhakaḥ | sa ca saragrāmaṃ yayau | tatrasthasya bhāṇḍaśālikasyagṛhe gataḥ | sa gṛhe nāsti | tasya bhāryāsti paraṃ kulaṭā |netrasaṃjñayā parasparaṃ prītir utpannā | tatraiva sā bhuktā aṅgulīyakaṃ dattvā |sambandhād anantaraṃ sa tadaṅgulīyakaṃ jighṛkṣati | anena vidhinā dattamaṅgulīyakaṃ sa kathaṃ gṛhṇātv iti praśnaḥ | śukaḥ prāha | tilagrāhakas tadalabhamānovipaṇisthaṃ bhāṇḍaśālikam āha |<pb n="109"/>
      </p>
      <p xml:id="p109_l5" n="109,5"/>
      <lg n="109,5" xml:id="v109_5">
        <l>dehi me tilaprasthaśataṃ yatsatyaṃ kāritaṃ mayā |</l>
        <back>(!)</back>
      </lg>
      <p xml:id="p109_l6" n="109,6">evam uktaḥ sa āha |</p>
      <p xml:id="p109_l7" n="109,7"/>
      <lg n="109,7" xml:id="v109_7">
        <l>ke tilāḥ kaś ca vaktā tvaṃ satyaṃkāraś ca kīdṛśaḥ |</l>
        <pb n="110"/>
      </lg>
      <p xml:id="p110_l1" n="110,1">tenoktam | prasthaṃ prati dvikapravṛddhyā tvadbhāryayā satyaṃkāre 'ṅgulīyakaṃgṛhītam | tato ruṣṭena vaṇijā bhāryāpārśve nijaṃ sutaṃ preṣayitvā itikathayām āsa | tvadīyenedṛśena vyavahāreṇāsmadgṛhaṃ vṛddhim āpsyati | putro'py aṅgulīyakam ādāya tilagrāhakasyārpayām āsa | so 'pi yathāgataṃ tathāyayau | tato yadi prabhāvati tavāpy evaṃ buddhir asti tadā gamyatāṃ nānyathetikathāṃ śrutvā prabhāvatī suptā |</p>
      <p xml:id="p110_l7" n="110,7">iti śukasaptatau pañcatriṃśattamī kathā ||</p>
    </div>
    <div n="36">
      <p xml:id="p110_l8" n="110,8">niśāmukhe 'nyedyuḥ prabhāvatī śukaṃ punar āha | he kīra gamiṣyāmi cirakāṅkṣitaṃsukhaṃ bhoktum | śuka āha |</p>
      <p xml:id="p110_l10" n="110,10"/>
      <lg n="110,10" xml:id="v110_10">
        <l>sukham evānubhoktavyaṃ saṃsāre sundari dhruvam |</l>
        <l>nāyinīva vijānāsi yadi vaktuṃ tvam uttaram || 36.1 (= 185) ||</l>
      </lg>
      <p xml:id="p110_l12" n="110,12">prabhāvaty āha | katham etat |<pb n="111"/>
      </p>
      <p xml:id="p111_l1" n="111,1"/>
      <lg n="111,1" xml:id="v111_1">
        <l>kā kīra nāyinī kutra tayā kiṃ kṛtam uttaram |</l>
        <l>kathāṃ kathaya kalyāṇīṃ kautukaṃ me kathākrame || 36.2 (= 186) ||</l>
      </lg>
      <p xml:id="p111_l3" n="111,3">śuka āha | asti saraḍākhye grāme grāmaṇīḥ śūrapālaḥ | tasya bhāryānāyinī | sā ātmapatiṃ nityaṃ paṭṭasūtrakañcukaṃ yācate | sa āha |vayaṃ karṣukāḥ kārpāsacīvarāḥ | asmadgṛhe paṭṭasūtravārttām api ko 'pina jānāti | anyadā sā taṃ grāmasaṃsadisthaṃ jagāda | gṛham ehi gṛhādhipa |rāvaḍīṃ bhuṅkṣva | sa ca tadvacanaṃ śrutvā bhāryām āha gṛhāgataḥ |bhadre tvayā ninditaṃ vaco lajjākārakaṃ mamāpriyaṃ saṃsadi kim itthamuktam | tayoktam | tvayā mama priyaṃ kathaṃ na kṛtam | grāmaṇīr āha |dāsyāmi kañcukaṃ te 'dya | nijaṃ vākyaṃ vṛthā kuru | tayoktam |kañcuke datte uttārayiṣye | dattaḥ kañcukas tena | tad vacaḥ kathaṃ vṛthā bhavatviti praśnaḥ | śukaḥ prāha | anyadā nāyinī jagāda | yadādya tvāṃsaṃsadisthaṃ pūrvavad ākārayāmi tadā tvayā saṃsadā saha gṛham āgantavyam |tena ca evam eva kṛtam | tayā ca gṛhāgatāyāḥ saṃsado bhavyarītyābhojanaṃ dattam | tato grāmajano vadati | śūrapālaḥ samṛddhaḥ | paraṃtadbhāryā auddhatyaparihāreṇa evaṃ vadati | iti vacanam uttāritam |iti kathāṃ śrutvā prabhāvatī suptā |<pb n="112"/>
      </p>
      <p xml:id="p112_l8" n="112,8">iti śukasaptatau ṣaṭtriṃśattamī kathā || 36 ||</p>
    </div>
    <div n="37">
      <p xml:id="p112_l9" n="112,9">athāpare 'hni prabhāvatī gamanāya śukaṃ pṛcchati sma | śuko 'py āha |</p>
      <p xml:id="p112_l10" n="112,10"/>
      <lg n="112,10" xml:id="v112_10">
        <l>yatheṣṭaṃ vraja kalyāṇi na te doṣo 'sti kaścana |</l>
        <l>lāṅgalīva vijānāsi yadi kartuṃ tvam uttaram || 37.1 (= 187) ||</l>
        <pb n="113"/>
      </lg>
      <p xml:id="p113_l1" n="113,1">prabhāvaty āha | katham etat | śuko 'py āha | saṃgamākhye grāme śūraḥ kauṭumbikaḥ |tasyāsti pūrṇapālas tu hālikaḥ | sarvatra ca tasya śūrapaterveśmani kṣetre khale pramāṇam | tasya ca hālikasya kṣetrasthasya śūrapatisutāsubhagā nāma nityaṃ bhuktiṃ nayati | sa tāṃ kāmayate kṣetragahvareśūrapālān niḥśaṅkitaḥ | taṃ ca vṛttāntam asamañjasam iti kṛtvā prativeśmahālikāstasya kathayām āsuḥ | anyadāsau śūras tayor hālikasutayoḥ saṃbandhaṃpratyakṣīkartuṃ kṣetraṃ gatvā gahvarasyādūrasamante 'lakṣitas tasthau | tan mithunaṃratasthaṃ dṛṣṭaṃ kathaṃ bhavatu | uttaraṃ ca kim iti praśnaḥ |śukaḥ prāha | yāvat sahālikas tāṃ bhuktvotthitaḥ tāvat śūrapatiṃ dadarśa | tadā sa niḥśvasann āha |dhiṅ me karmārjanāṃ ca yan mayā halakheṭanaṃ vidheyaṃ iyaṃ ca granthirogiṇī |ato dvayor api jīvitaṃ rasātalaṃ yātu | mayā tu nityaṃ halakheṭanaṃgranther ākarṣaṇaṃ ca dvayam api vidheyam | tad ahaṃ kimartham asya śūrapālasyahāliko bhavāmi | ittham evāhaṃ kṣayaṃ yāsyāmi | iti hālikavacanaṃśrutvā nirdoṣo 'yam iti lokasya vacanaṃ vitathīkṛtya śūrapatir lajjitogṛhaṃ yayau | sā ca prabhāvatī śukoktāṃ kathāṃ śrutvā suptā |<pb n="114"/>
      </p>
      <p xml:id="p114_l7" n="114,7">iti śukasaptatau saptatriṃśattamī kathā ||</p>
    </div>
    <div n="38">
      <p xml:id="p114_l8" n="114,8">aparedyur yāminīsamaye prabhāvatī gamanāya śukaṃ papraccha | śukaḥ |</p>
      <p xml:id="p114_l9" n="114,9"/>
      <lg n="114,9" xml:id="v114_9">
        <l>vāñchitaṃ kartukāmānāṃ nāntarāyaṃ kṛśodari |</l>
        <l>yadi kartuṃ vijānāsi yathā vipraḥ priyaṃvadaḥ || 38.1 (= 188) ||</l>
        <pb n="115"/>
      </lg>
      <p xml:id="p115_l1" n="115,1">prabhāvatī papraccha | katham etat | śukaḥ | purābhūd devi priyaṃvado nāmavipraḥ pathikaḥ | ekadā mārge gacchan sudarśanagrāme kasyacid vaṇijo gṛhaṃyayau | tatpatnī ca puṃścalī | sa ca brāhmaṇas tāṃ dṛṣṭvā ātmānaṃ susthānakṛtavāsakaṃmene | sa ca rātrau sakāmas tāṃ prārthayām āsa | aṅgulīyakadānenaca haṭṭamārgaṃ vaṇiksute gate reme tayā samam | prātaḥ so'ṅgulīyakaṃ yācate | sā nārpayati | anena vidhinā dattam aṅgulīyakaṃsa kathaṃ gṛhṇātu | iti praśnaḥ | uttaram | yadā tu yācitā na dadātitadā sa brāhmaṇaḥ khaṭvācaraṇaṃ gṛhītvā vaṇijaḥ saṃnidhiṃ yayau | khaṭvācaraṇaṃdarśayitvā phūtkṛtam | vaṇik prāha | bho dvija kim etat | saāha | bhagne 'smin tvadīyabhāryayā madīyam aṅgulīyakaṃ jagṛhe | sa cavaṇik tadvacanaṃ śrutvā kupito bhāryām āha | anena pramādena asmadgṛheko 'pi pathiko na sameṣyati | ity uktvā niṣṭhuraṃ vacas tatkuṇḍād uttīryaaṅgulīyakaṃ pathikāya samarpitam | sa ca yathāgataṃ yayau | iti kathāṃ śrutvā prabhāvatī suptā |<pb n="116"/>
      </p>
      <p xml:id="p116_l4" n="116,4">iti śukasaptatau aṣṭātriṃśattamī kathā ||</p>
    </div>
    <div n="39">
      <p xml:id="p116_l5" n="116,5">apare 'hni saṃdhyāsamaye puruṣāntaragamanāya prabhāvatī śukaṃ pṛcchati sma |he śuka | ahaṃ gamiṣyāmi | śukaḥ prāha |</p>
      <p xml:id="p116_l7" n="116,7"/>
      <lg n="116,7" xml:id="v116_7">
        <l>vraja devi varaṃ yānaṃ tvaṃ bhoktuṃ subhagaṃ naram |</l>
        <l>vaktuṃ ced viṣame vetsi tulāgrāhīva bhāmini || 39.1 (= 189) ||</l>
      </lg>
      <p xml:id="p116_l9" n="116,9">prabhāvatī prāha | katham etat |</p>
      <lg n="116,9" xml:id="v116_9">
        <l>kas tulāgrāhakaḥ kīra gṛhītā ca tulā kutaḥ |</l>
        <l>viṣamaṃ ca kim āyātaṃ kathāṃ kathaya śobhanām || 39.2 (= 190) ||</l>
        <pb n="117"/>
      </lg>
      <p xml:id="p117_l1" n="117,1">asty atra kuṇḍinaṃ nāma nagaram | tatra bhūdharo nāma vaṇik puṇyakṣayātkṣīṇadhano janais tyaktaḥ |</p>
      <p xml:id="p117_l3" n="117,3"/>
      <lg n="117,3" xml:id="v117_3">
        <head>uktaṃ ca |</head>
        <l>vidvān dhanī dhanī dātā dhanī sādhur guṇāgraṇīḥ |</l>
        <l>sarvabandhur dhanī pūjyo dhanahīno gataprabhaḥ || 39.3 (= 191) ||</l>
      </lg>
      <p xml:id="p117_l5" n="117,5">yadā tu sa tulāmātradhano 'bhavat tadānyavaṇiggṛhe tulāṃ muktvā deśāntaraṃgataḥ | tatra dhanam arjayitvā nijanagaram āgatya taṃ vaṇijaṃ tulāṃ yayāce |vaṇikpārśvāt tulā na labdhā | tulāyāṃ tu lubdho vaṇik mūrkha uttaraṃ cakreyat tvadīyā tulā mūṣikair bhakṣiteti śrutvā bhūdharas tūṣṇīṃ sthitaḥ | sa ca ekadātasya veśmani bhojanāya gataḥ krīḍantaṃ bālakaṃ dṛṣṭvā pracchannaṃ gṛhītvānijagṛhaṃ yayau | bālakapitā ca duḥkhapūritāṅgo ruroda sakuṭumbaḥ |taṃ ca rudantaṃ dṛṣṭvā prativeśmiko jagāda | re tvadīyaḥ suto bhūdhareṇagṛhītaḥ | tato 'sau tadgṛhaṃ gatvā bhūdharāt sutaṃ yācitavān | bhūdhareṇoktam |mitra tvatputro matsaṃge snānārthe nadītīre gatas tatra śyenenāpahṛtaḥ |iti śrutvā tena vaṇijā rājakule gatvā putraharaṇavṛttāntoniveditaḥ | bhūdharo 'pi rājakulaṃ yayau | tat kathaya | sa bālahartākathaṃ mucyatām iti praśnaḥ |śukaḥ | yadā bhūdharo rājasamakṣaṃ mantriṇāpṛṣṭas tadā evaṃ jagāda |<pb n="118"/>
        <pb n="119"/>
      </p>
      <p xml:id="p119_l1" n="119,1"/>
      <lg n="119,1" xml:id="v119_1">
        <l>tulāṃ lohamayīṃ yatra khādante deva mūṣakāḥ |</l>
        <l>gajaṃ tatra haret śyeno dārake ko 'tra vismayaḥ || 39.4 (= 192) ||</l>
      </lg>
      <p xml:id="p119_l3" n="119,3">śrutvaitad vacanaṃ mantriṇoktam | yadāyaṃ dhūrtas tava tulāṃ samarpayati tadādārako 'pi dātavyo nānyathā | tena dārakaḥ samarpitaḥ | tulāgrāhīdaṇḍitaḥ san tulāṃ samarpayām āsa | iti kathāṃ śrutvā prabhāvatī suptā |</p>
      <p xml:id="p119_l6" n="119,6">iti śukasaptatau ekonacatvāriṃśattamī kathā ||</p>
    </div>
    <div n="40">
      <p xml:id="p119_l7" n="119,7">anyedyuḥ sā prabhāvatī gamanāya śukaṃ pṛcchati sma | śukaḥ |</p>
      <p xml:id="p119_l8" n="119,8"/>
      <lg n="119,8" xml:id="v119_8">
        <l>gaccha tvaṃ gantukāmānāṃ gamanaṃ ca śubhaṃ bhuvi |</l>
        <l>subuddhir iva ced vaktuṃ vijānāsi kṛtākṛtam || 40.1 (= 193) ||</l>
      </lg>
      <p xml:id="p119_l10" n="119,10">prabhāvaty āha | katham etat | śukaḥ | nagarābhidhe pattane subuddhiḥ kubuddhiś cetimitradvayaṃ jane prasiddham | anyadā subuddhir deśāntaraṃ yayau | kubuddhis tumitrastriyaṃ ramate | subuddhiś ca dhanam arjayitvā deśāntarāt samāgataḥ | tataḥkubuddhiḥ subuddheḥ kapaṭasnehaṃ darśayati | subuddhināpi saṃmānitaḥ kubuddhis taṃpratyāha | bhavatā kvāpi kiṃcit kautukaṃ dṛṣṭam | tenoktam | sarasvatīnadītīrekūpamadhye taramāṇam akālajam āmraphalaṃ dṛṣṭaṃ manoramanāmni grāme |kubuddhir āha | mithyedam | subuddhir āha | satyam etat | tenoktam | yadisatyaṃ bhavati tadā yad asmadgṛhe dvābhyāṃ hastābhyāṃ grahītuṃ śakyate tat tvayāgrāhyam | alīke tvadīyagṛhād ahaṃ gṛhṇāmi | iti paṇabandhaṃ kṛtvākubuddhī rātrau kūpāt tatphalaṃ jagrāha | phalābhāve tu subuddhinā hāritam |atha sa tadbhāryāṃ grahītukāmaḥ paṇabandhaṃ yācate | tad atra subuddhirnijabhāryārakṣaṇe kam upāyaṃ karotv iti praśnaḥ | uttaraṃ śuka āha |subuddhis taṃ duṣṭāśayaṃ jñātvā nijagṛhavastujātaṃ nijakalatraṃ ca prāsādoparikṣiptvā ārohaṇikāṃ pātayām āsa | kubuddhiḥ samāyātaḥ | subuddhirāha | evaṃ yad rocate tad asmadgṛhād gṛhyatām | sa ca kalatrāharaṇāyaniḥśreṇikāṃ dvābhyāṃ hastābhyāṃ jagrāha | tadā subuddhinoktam | mayaivaṃpūrvaṃ gaditaṃ ca | yad dvābhyāṃ hastābhyāṃ grahīṣyase tava tad eva nānyat |tataḥ kubuddhir vilakṣo bhūtvā bahir yayau janaiś ca ninditaḥ | iti kathāṃśrutvā prabhāvatī suptā |<pb n="120"/>
        <pb n="121"/>
      </p>
      <p xml:id="p121_l5" n="121,5">iti śukasaptatau catvāriṃśattamī kathā ||</p>
    </div>
    <div n="41">
      <p xml:id="p121_l6" n="121,6">anyadā vaṇigvadhūḥ prāha | kīra yadi tvaṃ manyase tadā gacchāmi |śukaḥ prāha |</p>
      <p xml:id="p121_l8" n="121,8"/>
      <lg n="121,8" xml:id="v121_8">
        <l>yuktaṃ te gamanaṃ devi yadi tatra gatā satī |</l>
        <l>saṃkaṭe khalu vetsi tvaṃ kiṃcid vaktuṃ dvijo yathā || 41.1 (= 194) ||</l>
      </lg>
      <p xml:id="p121_l10" n="121,10">prabhāvatī prāha | katham etat | śukaḥ | asti pañcapuraṃ nāma nagaram |tatra śatrumardano nāma rājā | tatsutāyā madanarekhāyā gale granthir babhūva |vaidyair asādhyety uktvā parityaktā | tato rājñā ḍiṇḍimāghoṣaṇaṃkāritaṃ yathā yaḥ ko 'pi matsutāṃ gatarogāṃ karoti tam ahaṃ dāridryarahitaṃkaromīti śrutvāparagrāmād āgatayā kayācid dvijabhāryayā ḍiṇḍimaḥspṛṣṭaḥ | tasmin spṛṣṭe tayoktam | yan mama patir māntrikaḥ | sa rājasutāṃpraguṇāṃ vidhāsyati | tato rājapuruṣaiḥ samānītaḥ | tasya canīyamānasya bhāryā jagāda | nātha gaccha nagaram | rājasutāyāṃ praguṇīkṛtāyāṃtava bahu phalaṃ bhāvi | sa ca maṇḍalopaviṣṭo mantrādikamajānan kathaṃ bhavatv iti praśnaḥ | śuka uttaraṃ prāha | sa māntrikaācāryavistāraṃ kṛtvā mantram ity uccārayām āsa |<pb n="122"/>
      </p>
      <p xml:id="p122_l9" n="122,9"/>
      <lg n="122,9" xml:id="v122_9">
        <l>haüṃ jīvaṇu jāṇaüṃ kāiṁ caḍḍaï vāvaï sāiṁ |</l>
        <l>ghalliu bambhaṇi vīsāsu païṁ bhuñjasu sukaasuhāiṁ •|| 41.2 (= 195) ||•</l>
        <l>● ● ● ● ● ● ● ● ● ● ● ● ● ● ● ● ● ● ● ● ● ● ● ●<caesura/>vaṇaṃ iha ākhuriadantapahasantaaṃ |</l>
        <l>kahiṃ pi ūurantaambehi siṅgariaṃ •|| 41.3 (= 196) ||•</l>
        <l>sarasakhīramāliaphalabhāraṇājhipraṃ |</l>
        <l>kahiṃ pi ṭimburiṇijambuiṇiaasohiaṃ •|| 41.4 (= 197) ||•</l>
        <pb n="123"/>
        <l>kahiṃ pi karavandāijālasaṃrāiaṃ |</l>
        <l>kahiṃ pi kappūrakaṅkolagandhavahaṃ •|| 41.5 (= 198) ||•</l>
        <l>devadāruppiaṅgucūamallīlaaṃ |</l>
        <l>kahiṃ pi sirikhaṇḍaaïgarutarumaṇḍiaṃ •|| 41.6 (= 199) ||•</l>
        <l>ṇāapuṃṇāadāḍimavaraṇāḍambaraṃ |</l>
        <l>maūraborīhiṃ kavivīhipīlughaṇaṃ •|| 41.7 (= 200) ||•</l>
        <l>dīhaghaṇavāsajālīhiṃ aïkhohiaṃ |</l>
        <l>kahiṃ pi ratta ● ● ● ● ● ● ● ḍambaraṃ •|| 41.8 (= 201) ||•</l>
        <l>popphalīviḍavaghaṇakammaruddhambaraṃ •|| 41.9 (= 202) ||•</l>
        <pb n="124"/>
      </lg>
      <p xml:id="p124_l1" n="124,1"/>
      <lg n="124,1" xml:id="v124_1">
        <head>kiṃ ca |</head>
        <l>rattakaṇavīre kaṇavīriaṃ phaliaṃ |</l>
        <l>aṇṇavacchammi sevattiā phulliā •|| 41.10 (= 203) ||•</l>
        <l>aṇṇavacchammi kārandaāvacchaaṃ |</l>
        <l>aṇṇavacchammi sindūraaṃ phulliaṃ •|| 41.11 (= 204) ||•</l>
        <l>aṇṇavacchammi phulantamandāraaṃ |</l>
        <l>sirisaüttuṅgagandhohavaramāruaṃ •|| 41.12 (= 205) ||•</l>
        <l>aṇṇavacchammi sindūriātoraṇaṃ |</l>
        <l>phulliaṃ maṇoharaṃ jaṇiaparisohiaṃ •|| 41.13 (= 206) ||•</l>
        <l>aṇṇavacchammi juttaddaaṃ kundaaṃ |</l>
        <l>malliṇomāliākusumā ghaṇapupphiā •|| 41.14 (= 207) ||•</l>
        <l>● ● ● ● ● ● ● ● ● ● ● ● ● ● ● ● ● ● ● ● ● ● ● ●● ● ● ● ● ● ● ● ● ● ● ● ● ● ● ● ● ● ● ● ● ● ● ●<caesura/>
          <caesura/>sukhopabhogaḥ saṃsāre sāraḥ sarvāṅgasundari |</l>
        <pb n="125"/>
      </lg>
      <p xml:id="p125_l1" n="125,1">ity evaṃ brāhmaṇasya vadato rājaputryā hasitam | hāsyātirekeṇa galagranthirdvidhābabhūva | dvidhājāte ca tasmin rājasutāyāḥ sukham utpannam | nṛpeṇaca kṛtārthīkṛto vipraḥ svasadanaṃ gataḥ | iti kathāṃ śrutvā prabhāvatīsuptā |</p>
      <p xml:id="p125_l5" n="125,5">iti śukasaptatau ekacatvāriṃśattamī kathā ||</p>
    </div>
    <div n="42">
      <p xml:id="p125_l6" n="125,6">aparedyuḥ prabhāvatī gacchāmīti śukaṃ pratyāha | śukaḥ |</p>
      <p xml:id="p125_l7" n="125,7"/>
      <lg n="125,7" xml:id="v125_7">
        <l/>
        <l>vraja ced vyāghramārīva vetsi vaktuṃ tvam uttaram || 42.1 (= 208) ||</l>
        <pb n="126"/>
      </lg>
      <p xml:id="p126_l1" n="126,1">tac chrutvā prabhāvaty āha | sukhopabhogaḥ saṃsāre | kīra kathāṃ kathaya |śukaḥ kathāṃ prāha | asti deulākhyo grāmaḥ | tatra rājasiṃho nāmarājaputraḥ | tadbhāryā kalahapriyeti viśrutā | sānyadā bhartrā sārdhaṃkalahaṃ vidhāya putradvayopetā pitur gṛhaṃ prati calitā | sā ca kopavaśātpattanāni bahūni vanāni ca bahūny atikramya gatā malayapārśvasthaṃmahākānanam | tac ca kathaṃ bhūtam |</p>
      <p xml:id="p126_l7" n="126,7"/>
      <lg n="126,7" xml:id="v126_7">
        <l>candaṇasattacchaāsaṇṇaaṃ saralavaratuṅgatarusāhasaṃchaṇṇaaṃ<caesura/>kahiṃ pi sahaārakhajjūriaṃ phaṇasaamattālivihaṃgabhāriaṃ |</l>
        <l>kahiṃ pi selupīluphapūriantaaṃ sarasaborabahutintiḍīchaṇṇaaṃ<caesura/>dāḍimīphalabillaphalasugandhivāaaṃ •|| 42.2 (= 209 &amp; 210) ||•</l>
        <pb n="127"/>
      </lg>
      <p xml:id="p127_l1" n="127,1">evaṃvidhe gahane gatā sā kalahapriyā vyāghraṃ dadarśa | sa ca vyāghras tāṃsaputrāṃ dṛṣṭvā pucchena bhūmim āhatya dhāvitaḥ | tataḥ sā kathaṃ bhavatu |iti praśnaḥ | uttaraṃ | śukaḥ prāha | sā vyāghram āgacchamānaṃ dṛṣṭvādhārṣṭyāt putrau capeṭayā hatvā iti jagāda | katham ekaikaśo vyāghrabhakṣaṇāyakalahaṃ kuruthaḥ | ayam ekas tāvad vibhajya bhujyatām | paścād anyo dvitīyaḥkaścil lakṣyate | iti śrutvā vyāghramārī kācid iyam iti matvā vyāghrobhayākulacitto naṣṭaḥ |</p>
      <p xml:id="p127_l8" n="127,8"/>
      <lg n="127,8" xml:id="v127_8">
        <l>nijabuddhyā vimuktā sā bhayād vyāghrasya bhāmini |</l>
        <pb n="128"/>
        <l>anyo 'pi buddhimāṁl loke mucyate mahato bhayāt || 42.3 (= 211) ||</l>
      </lg>
      <p xml:id="p128_l2" n="128,2">iti kathāṃ śrutvā prabhāvatī suptā |</p>
      <p xml:id="p128_l3" n="128,3">iti śukasaptatau dvicatvāriṃśattamī kathā ||</p>
    </div>
    <div n="43">
      <p xml:id="p128_l4" n="128,4">anyedyuḥ śukam āpṛcchati sma kāminī | śukaḥ prāha |</p>
      <p xml:id="p128_l5" n="128,5"/>
      <lg n="128,5" xml:id="v128_5">
        <l>vraja devi na te 'yuktaṃ vrajanaṃ gajagāmini |</l>
        <l>vyāghramārīva buddhis te dvitīyāpi yadi sthirā || 43.1 (= 212) ||</l>
      </lg>
      <p xml:id="p128_l7" n="128,7">prabhāvatī pṛcchati | katham etat |</p>
      <p xml:id="p128_l8" n="128,8"/>
      <lg n="128,8" xml:id="v128_8">
        <l>vyāghramārīkṛtāṃ buddhiṃ dvitīyāṃ vivadādhunā |</l>
        <l>mahat kautukam atrārthe vidyate me priyaṃvada || 43.2 (= 213) ||</l>
      </lg>
      <p xml:id="p128_l10" n="128,10">śukaḥ |</p>
      <p xml:id="p128_l11" n="128,11"/>
      <lg n="128,11" xml:id="v128_11">
        <l>taṃ dṛṣṭvā kānane vyāghraṃ naṣṭaṃ jātaṃ bhayākulam |</l>
        <l>mṛgadhūrto hasann āha vyāghro naṣṭaḥ kuto bhayāt || 43.3 (= 214) ||</l>
        <pb n="129"/>
      </lg>
      <p xml:id="p129_l1" n="129,1">vyāghraḥ | gaccha gaccha jambuka tvam api kiṃcid gūḍhapradeśam | yato vyāghramārītiyā śāstre śrūyate tayāhaṃ hantum ārabdhaḥ paraṃ gṛhītakarajīvitonaṣṭaḥ śīghraṃ tadagrataḥ | mṛgadhūrtaḥ | vyāghra tvayā mahat kautukam āveditaṃyan māṃsapiṇḍān mānuṣād api bibheṣi | vyāghraḥ | pratyakṣam eva mayā sātmaputrāvekaikaśo mām antuṃ kalahāyamānau capeṭayā ghnantī dṛṣṭā | jambukaḥ |svāmin yatrāste sā dhūrtā tatra gamyatām | yadi vyāghra tava tatra gatasyasā saṃmukham apīkṣate tadā mama tvadīyā velā smaraṇīyā | vyāghraḥ |śṛgāla yadi tvaṃ māṃ muktvā yāsi tadā velāpy avelā syāt | jambukaḥ |yady evaṃ tarhi māṃ nijagale baddhvā cala śīghram | sa vyāghras tathā kṛtvākānanaṃ yayau | vyāghramāry api prāptā putrasahitā tena jambukakṛtotsāhādvyāghrāt sā kathaṃ mucyatām | iti praśnaḥ | śukaḥ | tayā vyāghramāryātadā cintitaṃ yad ayaṃ mṛgadhūrtenānītas tasmād amum eva jambukam ākṣipantyaṅgulyā tarjayanty uvāca |</p>
      <p xml:id="p129_l14" n="129,14"/>
      <lg n="129,14" xml:id="v129_14">
        <l>re re dhūrta tvayā dattaṃ mahyaṃ vyāghratrayaṃ purā |</l>
        <l>viśvasyādyaikam ānīya kathaṃ yāsi vadādhunā || 43.4 (= 215) ||</l>
        <pb n="130"/>
        <l>ity uktvā dhāvitā tūrṇaṃ vyāghramārī bhayaṃkarā |</l>
        <l>vyāghro 'pi sahasā naṣṭo galabaddhaśṛgālakaḥ || 43.5 (= 216) ||</l>
        <l>nijabuddhyā punar muktā vyāghrajād devi sā bhayāt |</l>
        <l>buddhir balavatī tanvi sarvakāryeṣu sarvadā || 43.6 (= 217) ||</l>
      </lg>
      <p xml:id="p130_l5" n="130,5">iti kathāṃ śrutvā prabhāvatī suptā |</p>
      <p xml:id="p130_l6" n="130,6">iti śukasaptatau tricatvāriṃśattamī kathā ||</p>
    </div>
    <div n="44">
      <p xml:id="p130_l7" n="130,7">athānyedyur dināvasāne prabhāvatī śukaṃ pṛcchati | śukaḥ |</p>
      <p xml:id="p130_l8" n="130,8"/>
      <lg n="130,8" xml:id="v130_8">
        <l>ātmānaṃ saṃkaṭād devi yāhi ced vetsi rakṣitum |</l>
        <l>yathātmā saṃkaṭāt tena jambukenāpi rakṣitaḥ || 44.1 (= 218) ||</l>
      </lg>
      <p xml:id="p130_l10" n="130,10">sa ca jambuko galabaddho nighṛṣṭapṛṣṭhacaraṇo galadrudhirapravāho mumūrṣur ivadeśāntaraṃ gantum icchatā vyāghramārībhayād vyāghreṇa nīyate | tato mahato'pāyāt śṛgālaḥ kathaṃ mucyate | iti praśnaḥ | uttaraṃ prāha śukaḥ |tatas taṃ vyāghraṃ bahunadīkānanaviṣamasamapradeśaparvatān ullaṅghayantaṃ satvaraṃ dṛṣṭvāātmānaṃ mocayitukāmaḥ śṛgālo bhṛśaṃ jahāsa pīḍito 'pi san |vyāghreṇoktam | kathaṃ hasitam | sa āha | deva sā mayā vyāghramārītidhūrtikā jñātā | tvatprasādāc ca dūradeśam āgato 'haṃ jīvitaḥ |paraṃ yadi sāsmadraktasrāvasaṃlagnā pāpinī pṛṣṭhataḥ sameti tadā kathaṃjīvitavyam | ato 'haṃ hasitaḥ | vyāghrasvāmin sthirībhūya vicāraya |atha tuṣṭo vyāghras tena vākyena tathety uktvā jambukaṃ muktvā sahasā naṣṭaḥ |śṛgālo 'pi sukhaṃ tasthau |<pb n="131"/>
      </p>
      <p xml:id="p131_l8" n="131,8"/>
      <lg n="131,8" xml:id="v131_8">
        <l>buddhir varaṃ varārohe dhanamānasukhaiṣiṇām |</l>
        <l>buddhihīnāḥ paraṃ kleśaṃ prāpnuvanti kṛśodari || 44.2 (= 219) ||</l>
        <l>balaṃ prajñāvihīnasya parakāryāya kevalam |</l>
        <l>girikūṭopamāṅgasya kuñjarasyeva dṛśyate || 44.3 (= 220) ||</l>
      </lg>
      <p xml:id="p131_l12" n="131,12">iti kathāṃ śrutvā prabhāvatī śukavākyavismitā suptā |</p>
      <p xml:id="p131_l13" n="131,13">iti śukasaptatau catuścatvāriṃśattamī kathā ||</p>
    </div>
    <div n="45">
      <p xml:id="p131_l14" n="131,14">anyedyuḥ sā kāminī saṃdhyāyāṃ śukaṃ papraccha | gamiṣyāmīti | śukaḥprāha |<pb n="132"/>
      </p>
      <p xml:id="p132_l1" n="132,1"/>
      <lg n="132,1" xml:id="v132_1">
        <l>samayo 'yaṃ priyaṃ bhoktuṃ tava bhāmini saṃprati |</l>
        <l>vañcitā vetsi cet kartuṃ kiṃcid viṣṇuḥ purā yathā || 45.1 (= 219bis) ||</l>
      </lg>
      <p xml:id="p132_l3" n="132,3">prabhāvaty āha | katham etat | śuka āha | asti vilāsapuraṃ nāma nagaram |tatra ariṃdamo nāma rājā | tatra ca viṣṇunāmā brāhmaṇoratilolupaḥ kuṭumbavarjito ratikarmaṇi sarvanārīduḥsaha iti nagareprasiddho babhūva | veśyābhir api na śakyate jetuṃ kiṃ punaḥ kulāṅganābhiḥ |tatra ratipriyā nāma gaṇikā | (yato gaṇikādīnāṃ bahavo bhedāḥparaṃ pañca prasiddhāḥ | teṣu saṃlīnāḥ sarve 'pi bhavanti | te ceme pañcagaṇikā vilāsinī rūpājīvā arthavṛttikā dārikā ceti | eteṣāṃbhedānāṃ sā sarvottamā gaṇikā |) atha sā ṣoḍaśa drammān gṛhītvātam ājuhāva | tam āyāntaṃ dṛṣṭvā sā cāṭūktibhiḥ paricaryāṃ cakāra | so'pi cānyakāryanivṛttas tasminn eva ratikarmaṇi dattamanās tāṃ rantuṃ jetum ārebhe |tayā ca sa ratilolupaḥ dravyārthaṃ vā parājayārthaṃ vā praharadvayaṃ yāvatsoḍhaḥ | niśīthe cādhobhūmikām āgatya kuṭṭinyagrato niveditaṃ yad duḥsaho'yaṃ dvijaḥ | paṇabandhaṃ samarpayitvā tam utkālaya | mayi jīvantyāṃprāg eva bāhulyaṃ bhaviṣyati | kuṭṭiny āha | asmadgṛhe na ko 'pi kāmukogaṇikāṃ jitvā paṇabandhaṃ jagrāha | tato 'ham enaṃ yāvat prapañcena niḥsārayāmitāvat soḍhavya iti | yadā cāhaṃ pippalam āruhya sūrpadvayena pakṣaśabdaṃkurvāṇā kukkuṭadhvaniṃ vidadhāmi tadā vibhātam iti kṛtvā niḥsāraṇīyaḥ |ity uktvā preṣitoparibhūmau gaṇikā | yathoktaṃ ca kuṭṭinyātāvat kṛtam | tasmin kṛte vibhātam iti kṛtvā niḥsārito dvijaḥ | yāvadgṛhadvārastho vyomam ālokayate tadopari niśītho vartate | tadā savipraḥ kuṭṭinīparājito janamadhye parājayaṃ kathaṃ vahatu | iti praśnaḥ |śukaḥ | yadi vipraḥ kukkuṭadhvanisthānam avalokayati tāvat sūrpadvayayutāṃkuṭṭinīṃ dadarśa | tena ca sā loṣṭenāhatya bhūmau pātitā pramadājanaiś cadhikkṛtā | sa ca brāhmaṇo grahaṇakaṃ dviguṇaṃ gṛhītvā puramadhye gaṇikāṃviḍambya svagṛhaṃ yayau | iti śrutvā prabhāvatī suptā |<pb n="133"/>
        <pb n="134"/>
      </p>
      <p xml:id="p134_l3" n="134,3">iti śukasaptatau pañcacatvāriṃśattamī kathā ||</p>
    </div>
    <div n="46">
      <p xml:id="p134_l4" n="134,4">athānyedyuḥ prabhāvatī śukaṃ pṛcchati | śukaḥ |</p>
      <p xml:id="p134_l5" n="134,5"/>
      <lg n="134,5" xml:id="v134_5">
        <l>yāhi devi gṛhaṃ muktvā yadi vetsi tvam uttaram |</l>
        <l>yathā karagarānāthaḥ kṛtavān bhūtanigrahe || 46.1 (= 220bis) ||</l>
      </lg>
      <p xml:id="p134_l7" n="134,7">asti devi vatsomaṃ nāma nagaram | tatra vidvān daridro brāhmaṇaḥ |tasya priyā ca karagarābhidhānā yathārthanāmnī sarvajantūdvegakāriṇī yat taddvāradeśavṛkṣasthitobhūtas tasyāḥ karagarāyā bhayāt palāyyāṭavyāṃ gataḥ |brāhmaṇo 'pi tasyā udvegād deśāntarābhimukho 'bhūt | so 'pi ca tenabhūtena dṛṣṭo jalpitaś ca | mārgaśrāntas tvam | tena tvayādya mamātithinābhāvyam | vipreṇa bhīruṇoktam | yad ātithyaṃ karoṣi tad vidhehi śīghram |bhūtenoktam | na tvayā bhetavyam | tvaṃ mama svāmī yato 'haṃ tvadgṛhadvāravṛkṣasthobhūtaḥ karagarābhayenehāgataḥ | tatas tava nijasvāmino guṇavadupakartavyam eva | tasmāt tvaṃ dvija mṛgāvatīṃ rājadhānīṃ madanabhūpatisanāthāṃgaccha | tatra cāhaṃ tatputrīṃ mṛgalocanāṃ grahīṣye | sā cānyair mantrikair nīrujāna bhaviṣyati | tat tvayi samāgate tava darśanād evāhaṃ tyakṣyāmi |tataḥ paraṃ tu mantravādo na vidheyaḥ | iti bhaṇitvā so 'pi bhūtogatvā tāṃ rājaputrīṃ jagrāha | vipro 'pi tatra yayau | tena ca ḍiṇḍimaḥspṛṣṭaḥ | tato rājakulaṃ gato vipra ācāryavistaraṃ vidadhe | bhūtaācāryavistare yāvan na muñcati tāvat kiṃ karotv iti praśnaḥ | śukaḥ |bhūtagrahe 'nivartite vipreṇoktam |<pb n="135"/>
        <pb n="136"/>
      </p>
      <p xml:id="p136_l1" n="136,1"/>
      <lg n="136,1" xml:id="v136_1">
        <l>karagaraṇāhaü āiaü bhūa eu vīsasiu ṭhiu dhutta |</l>
        <l>āpaṇi boliu saṃbhari re kūḍaüṃ kiṃ maïṁ deva jutta •|| 46.2 (= 221) ||•</l>
        <head>uktaṃ ca |</head>
        <l>manuṣyāḥ sukulotpannā api ca brahmacāriṇaḥ |</l>
        <l>na bhavanti mṛṣāvācaḥ kiṃ punar devayonayaḥ || 46.3 (= 222) ||</l>
      </lg>
      <p xml:id="p136_l5" n="136,5">tato bhūtaḥ tyaktvā jagāma | iyaṃ muktety uktvā brāhmaṇāya rājñā sutārājyārdhaṃ ca pradattam | vipro 'pi pūrṇamanoratho jagāma | iti kathāṃśrutvā prabhāvatī suptā |</p>
      <p xml:id="p136_l8" n="136,8">iti śukasaptatau ṣaṭcatvāriṃśattamī kathā ||<pb n="137"/>
      </p>
    </div>
    <div n="47">
      <p xml:id="p137_l1" n="137,1">dinam ativāhya prabhāvatī śukaṃ pṛcchati | śukaḥ |</p>
      <p xml:id="p137_l2" n="137,2"/>
      <lg n="137,2" xml:id="v137_2">
        <l>gaccha devi gatā vetsi yadi kartuṃ tvam uttaram |</l>
        <l>yathā karagarānāthaḥ kṛtavān bhūtasaṃkaṭe || 47.1 (= 223) ||</l>
      </lg>
      <p xml:id="p137_l4" n="137,4">sa karagarāpatiḥ rājakanyayā saha rājalakṣmīṃ bhuṅkte | atrāntare sabhūtaḥ karṇāvatīṃ gatvā rājño bhāryāṃ sulocanāṃ jagrāha | sā madanasyapitṛṣvasā | sā cātyarthaṃ pīḍitā jīvitaśeṣābhūt | sāpi śatrughnanarapaterbhāryā mātṛrājye keśavamāntrikam ākārayām āsa | sa ca nijadūtānpreṣayitvā keśavo 'pi rājñā priyavākyaiḥ prahito 'py agantukāmukaḥ |tadā sa karagarāpatir bhāryānurodhato jagāma | tatra gataḥ sanmānitomahībhujā śatrughnena gataḥ sulocanāveśmani | sa ca bhūtas tam āyāntaṃ dṛṣṭvāparuṣair vākyais tarjayann ity āha | mayā pratipannam ekadeśe kṛtam | adhunā tuvipra tvayā ātmā rakṣaṇīyaḥ | sa ca dvijo na mantraṃ na tantraṃ vijānāti |kathaṃ bhavatviti praśnaḥ | śukaḥ | tadā taṃ bhūtaṃ jñātvā kālavedīkṛtāñjalir bhūtvā tatkarṇam āśrityeti jagāda dvijaḥ |</p>
      <p xml:id="p137_l15" n="137,15"/>
      <lg n="137,15" xml:id="v137_15">
        <l>prāptā karagarā bhūta pṛṣṭhalagnātra me 'dhunā |</l>
        <l>yad bhartā cātra saṃprāptas tad vyākhyātum ihāgataḥ || 47.2 (= 224) ||</l>
        <l>śrutvaitad vacanaṃ bhīto bhūto vismitamānasaḥ |</l>
        <l>yāmīti brāhmaṇaṃ proktvā (!) pātraṃ tyaktvā jagāma tat || 47.3 (= 225) ||</l>
        <pb n="138"/>
      </lg>
      <p xml:id="p138_l1" n="138,1">tadā pātre svasthībhūte śatrughnarājñā satkṛto brāhmaṇo mṛgāvatīnagaraṃyayau | iti kathāṃ śrutvā prabhāvatī suptā |</p>
      <p xml:id="p138_l3" n="138,3">iti śukasaptatau saptacatvāriṃśattamī kathā ||</p>
    </div>
    <div n="48">
      <p xml:id="p138_l4" n="138,4">athānyedyuḥ prabhāvatī śukaṃ pṛcchati | gacchāmi narāntaram iti | śukaḥ |</p>
      <p xml:id="p138_l5" n="138,5"/>
      <lg n="138,5" xml:id="v138_5">
        <l>saṃbhogasukham evātra paramaṃ vraja sundari |</l>
        <l>viṣame nirṇayaṃ kartuṃ vetsi cec chakaṭālavat || 48.1 (= 226) ||</l>
      </lg>
      <p xml:id="p138_l7" n="138,7">pāṭalīpurapaṭṭane sārvabhaumo nando nāma rājabhūt | śakaṭālas tasyanṛpateḥ sacivāgraṇīr abhūt | tadbuddhivibhavākrāntāś ca bhūpālāḥ sarve 'pikaradā abhavan |</p>
      <p xml:id="p138_l10" n="138,10"/>
      <lg n="138,10" xml:id="v138_10">
        <head>uktaṃ ca | kiṃ ca |</head>
        <l>aprājñena ca kātareṇa ca guṇaḥ syāt sānurāgeṇa kaḥ<caesura/>prajñāvikramaśālino 'pi hi bhavet kiṃ bhaktihīnāt phalam |</l>
        <l>prajñāvikramabhaktayaḥ samuditā yeṣāṃ guṇā bhūtaye<caesura/>te bhṛtyā nṛpateḥ kalatram itare saṃpatsu cāpatsu ca || 48.2 (= 227) ||</l>
        <l>prajñāguptaśarīrasya kiṃ kariṣyanti saṃhatāḥ |</l>
        <l>hastopadhṛtacchatrasya vāridhārā ivārayaḥ || 48.3 (= 228) ||</l>
        <pb n="139"/>
      </lg>
      <p xml:id="p139_l1" n="139,1">sa ca rājā dharmanāśakaṃ kurvan nirdravyāṃ ca medinīṃ vidadhāno niṣiddhomantriṇā | tatas tenāpi mūrkheṇa rājñā sacivo 'vaṭe nikṣiptaḥ | saca saputras tatra ciraṃ tasthau | tataḥ śakaṭāle mahāmātye tatrasthe sarvatramṛto mṛta iti vārttābhūt | tato vaṅgālanāthena tatparīkṣārthaṃ ātmīyapuruṣāghoṭikādvayaṃ samarpya nandapārśve preṣitāḥ | yad etayor madhyāt kāmātā kā ca putrī iti jñātvā samāgantavyam | sarvalakṣaṇasampūrṇe sadṛśeghoṭike tāni ca lakṣaṇāni śālihotrajñātavyāni | yadā ca ko'pi nandarājye ghoṭikānirṇayaṃ kartuṃ na kṣamas tadā nandarājā vyacintayat |śakaṭālaṃ vināhaṃ paribhavāspadaṃ jātaḥ |</p>
      <p xml:id="p139_l10" n="139,10"/>
      <lg n="139,10" xml:id="v139_10">
        <head>uktaṃ ca |</head>
        <l>bhūmeś ca deśasya guṇānvitasya bhṛtyasya vā buddhimataḥ praṇāśe |</l>
        <l>bhṛtyapraṇāśe maraṇaṃ nṛpāṇāṃ naṣṭāpi bhūmiḥ sulabhā na bhṛtyāḥ || 48.4 (= 229) ||</l>
      </lg>
      <p xml:id="p139_l12" n="139,12">vicintyaivaṃ daṇḍapāśikam abravīt yac chakaṭālakule kaścit kūpagato vidyatena vā | tenoktam | kaścid asti paraṃ vyaktito na jñāyate | yataḥpūrvoddiṣṭaṃ bhaktaṃ kaścit kūpagato gṛhṇāti | taṃ ca kūpād ākṛṣya saṃmānyaca evam uktavān |<pb n="140"/>
      </p>
      <p xml:id="p140_l3" n="140,3"/>
      <lg n="140,3" xml:id="v140_3">
        <l>mānyas tvaṃ mama mitraṃ ca guruḥ svāmī niyogakaḥ |</l>
        <l>āśrayasya sadā dātā kiṃ kaṃ na tvaṃ sadānagha || 48.5 (= 230) ||</l>
        <head>uktaṃ ca |</head>
        <l>svāmī durṇayavāraṇavyatikare śāstropadeśe gurur<caesura/>viśrambhe hṛdayaṃ niyogasamaye dāso bhaye cāśrayaḥ |</l>
        <l>dātā saptasamudrasīmarasanādānāntikāyāḥ kṣiteḥ<caesura/>sarvākāram abhūt svayaṃ varasuhṛt ko vā na karṇo mama || 48.6 (= 233) ||</l>
      </lg>
      <p xml:id="p140_l9" n="140,9">mantriṇoktam | svāmin kiṃ vidheyaṃ tadādiśa | rājñoktam | asyavaḍabāyugalasya madhye kā mātā kā ca putrī | iti saṃdeham amīṣāṃchalātmanāṃ dūtānāṃ śīghraṃ chindhi | sa kathaṃ chinat tu tatsaṃdeham iti praśnaḥ |śukaḥ | tato mantriṇā tad vaḍabāyugaṃ saparyāṇaṃ kārayitvā vāhyālyām ativāhyaparyāṇarahitaṃ vidhāya śrāntaṃ saṃmocitam | tad anu tad yugalaṃ camātṛsutāviceṣṭitaṃ cakāra | mātā jihvayā sutāṃ lileha sutā ca tāṃprati ativatsalābhūt | tataḥ sumantriṇā mātṛsutāviśeṣo rājño 'greniveditaḥ | tataś ca śakaṭālaḥ parāṃ lakṣmīṃ prasiddhiṃ ca lebhe | itikathāṃ śrutvā prabhāvatī suptā |<pb n="141"/>
      </p>
      <p xml:id="p141_l4" n="141,4">iti śukasaptatau aṣṭacatvāriṃśattamī kathā ||</p>
    </div>
    <div n="49">
      <p xml:id="p141_l5" n="141,5">athāparedyuḥ dinakṛtyaṃ sā vidhāya śukam āpṛcchate | śukaḥ |</p>
      <p xml:id="p141_l6" n="141,6"/>
      <lg n="141,6" xml:id="v141_6">
        <l>saṃbhogasukham evādya bhoktuṃ te devi yujyate |</l>
        <l>viṣame 'pi pravīṇāsi punaś cec chakaṭālavat || 49.1 (= 234) ||</l>
      </lg>
      <p xml:id="p141_l8" n="141,8">yathā pūrvaṃ tathaiva vaṅgālanātho yaṣṭikāṃ suvṛttāṃ dhvajācchidriṇīmayīṃjīvatśakaṭālaparīkṣāyaitair eva puṃbhiḥ preṣayām āsa | yathā yuṣmābhir nandarājyegatvā asyā yaṣṭikāyā ratnasuvarṇavajrair acitāyā ādim antaṃjñātvā samāgantavyam ity ādeśātte pumāṃso nandapārśvam āgatya yaṣṭikāṃ tatpuratomuktvā ādim antaṃ ca papracchuḥ | tac chrutvā pradhānaiḥ kalābhijñair vaṇigvaraistolitā ānyaiś ca kovidair avalokitā | paraṃ kenāpi ādyantavibhāgona jñātaḥ | tato rājā śakaṭālam ādiśat | yat tvāṃ vināādyantavibhāgaṃ na ko 'pi jānāti | tatas tvayā nirṇayo vidheya eva |tato mantrī vadati | svāmin yuṣmat kṛtā saṃbhāvanāpi na niṣphalā |<pb n="142"/>
      </p>
      <p xml:id="p142_l5" n="142,5"/>
      <lg n="142,5" xml:id="v142_5">
        <head>uktaṃ ca |</head>
        <l>suvaṃśasyāvadātasya śaśāṅkasyeva lāñchanam |</l>
        <l>kṛcchreṣu vyarthayā yatra bhūpater bhartur ājñayā || 49.2 (= 235) ||</l>
        <back>(?)</back>
      </lg>
      <p xml:id="p142_l7" n="142,7">tataś ca sa mantrī saṃbhāvito 'pi kathaṃ jñāsyatīti praśnaḥ | uttaram |śukaḥ prāha | tato 'sau buddhimān mantrī yaṣṭikāṃ jale cikṣepa | jñātaṃca | yato yan mūlaṃ tad īṣaj jale magnam | tac ca nṛpater niveditam | tenaca teṣāṃ dūtānām api kathitam | tatas te śrutvā svarājñe nyavedayan |tataś ca te rājāno nandādhirājasya pūrvajalpitaṃ karaṃ daduḥ | iti kathāṃśrutvā prabhāvatī suptā |</p>
      <p xml:id="p142_l13" n="142,13">iti śukasaptatau ekonapañcāśattamī kathā ||<pb n="143"/>
      </p>
    </div>
    <div n="50">
      <p xml:id="p143_l1" n="143,1">anyadā pradoṣe prabhāvatī calitā śukaṃ papraccha | śukaḥ |</p>
      <p xml:id="p143_l2" n="143,2"/>
      <lg n="143,2" xml:id="v143_2">
        <l>gaccha devi na te doṣo gamane ko 'pi dṛśyate |</l>
        <l>viṣame yadi vetsi tvaṃ dharmabuddhir ivehitam || 50.1 (= 236) ||</l>
      </lg>
      <p xml:id="p143_l4" n="143,4">katham etat | śukaḥ | asti devi dharāpṛṣṭhe jāṅgalābhidho grāmaḥ | tatramitradvayaṃ vartate dharmabuddhir duṣṭabuddhiś ceti | anyadā tau dvāv api dhanāśayādeśāntaraṃ gatau | kiyadbhir dinaiḥ pracuraṃ dhanam arjayitvā svagrāmāgatauparasparaṃ mantraṃ cakrāte | yat pippalādho dhanaṃ kiṃcit kṣiptvānyad gṛhe nīyate |paścāt krameṇa vibhajyate lagnam | iti kṛtvā tau nijagṛhaṃ jagmaturhṛṣṭatuṣṭau sukhāsvādatatparau sthitau | atrāntare yat kṛtaṃ duṣṭabuddhinātan niśamyatām | na ca yujyate vaktum |</p>
      <p xml:id="p143_l11" n="143,11"/>
      <lg n="143,11" xml:id="v143_11">
        <head>yataḥ |</head>
        <l>na vaktavyaṃ dhruvaṃ devi pāpaṃ dṛṣṭaṃ śrutaṃ mayā |</l>
        <l>kathāpi khalu pāpānām alam aśreyase yataḥ || 50.2 (= 237) ||</l>
      </lg>
      <p xml:id="p143_l13" n="143,13">tena ca duṣṭabuddhinā tad dravyam utpāṭya gṛhītvā nijagṛham ānītam | kālakrameṇaca saṃmīlitau pippalādhaḥsthitaṃ dravyaṃ grahītuṃ gatau yāvad ālokayataḥtāvad dravyaṃ nāsti | dharmabuddhis tato gatvā mantriṇo 'gre ācakhyaudhanavṛttāntaṃ hṛtaṃ cāpi kubuddhinā | kubuddhināhṛtena uttaraṃ kṛtam |sahasrasya paṇo muktaḥ | etadarthe śapathaṃ dāpayiṣyāmi | mantriṇoktam evamevāstu | dvitīyenāpi pratipannaṃ yadā tadā mantriṇā pratibhuvau gṛhītvāmuktau gatau gehaṃ pṛthakpṛthak | tato duṣṭabuddhir nijaṃ pitaraṃ viditārthaṃkṛtvā vṛkṣakoṭare cikṣepa | prabhāte sacivas tau ca vādinau kautukīlokaś ca taṃ pippalaṃ yayuḥ | duṣṭabuddhiḥ snātaḥ kṛtāñjaliḥ satyaṃkṛtvā jagāda | idaṃ satyaṃ brūhi nagottama | yadi mayā dravyam apahṛtaṃtadānena hṛtam iti vācyam | yadi na hṛtaṃ tadānena na hṛtam itivācyam | iti śrutvā tatpitrā nahīti jalpitaṃ sarvalokapratyakṣam |tato dharmabuddhiḥ kathaṃ bhavatu | iti praśnaḥ | tatsaṃdiṣṭaḥ śukaḥ prāha |dharmabuddhis taṃ śabdaṃ tatpitur jñātvā koṭare vahniṃ jajvāla | taṃ pitaraṃ koṭarātpūtkurvantam ardhajvalitaṃ ca patitaṃ dṛṣṭvā duṣṭabuddher nigrahaṃ vidhāya mantrīdharmabuddhim ānandayām āsa | iti kathāṃ śrutvā prabhāvatī suptā |<pb n="144"/>
        <pb n="145"/>
      </p>
      <p xml:id="p145_l5" n="145,5">iti śukasaptatau pañcāśattamī kathā ||</p>
    </div>
    <div n="51">
      <p xml:id="p145_l6" n="145,6">anyadā sā bālā śukaṃ papraccha | śukaḥ |</p>
      <p xml:id="p145_l7" n="145,7"/>
      <lg n="145,7" xml:id="v145_7">
        <l>yāhi devi ratāsvādalubdhe kāmini taṃ naram |</l>
        <l>gāṅgilavad vijānāsi viṣame yadi bhāṣitum || 51.1 (= 238) ||</l>
      </lg>
      <p xml:id="p145_l9" n="145,9">prabhāvatī brūte | nāhaṃ vedmi | tat kathaya | śukaḥ | asti camatkārapuraṃnāma nagaram | tacca caturvedacaturvarṇacaturāśramasamākulam | tataḥ kadācittatrasthā brāhmaṇā vallabhīnāthayātrāyāṃ calitāḥ gantrībhiraśvavāhanaiḥsakautukā vṛddhimantaḥ pūrṇapātheyādisāmagrīkāḥ sāranepathyāḥ saputrakalatrāḥ |mārge caurair gṛhītum ārabdhāḥ | te 'pi sarve bhayākulā naṣṭāḥ |gāṅgilanāmā vipras tair vipraiḥ saha gantum aśaktaḥ khañjaḥ san samantato gantryārūḍhodhṛtaḥ | tataḥ sa kathaṃ bhavatviti praśnaḥ | śukaḥ | tataḥ sarveṣu dvijeṣunaṣṭeṣu sa śakaṭasthaḥ udbhrāntaṃ bhrātaraṃ sāhasika iva jagāda | bhrātaḥkiyanto gajāḥ kiyantaś ca vājinaḥ santi | iti kathaya satūṇaṃ ca tvaṃdhanur arpaya yathaitān divyāstreṇa yugapan mārayāmi | iti vacaḥ śrutvā tetaskarāḥ sarve 'pi naṣṭāḥ |<pb n="146"/>
      </p>
      <p xml:id="p146_l8" n="146,8"/>
      <lg n="146,8" xml:id="v146_8">
        <l>tasmādyo bhāṣituṃ vetti dharme cārthe smare tathā |</l>
        <l>kastaṃ dharṣayituṃ śakto nareṣu kamalānane || 51.2 (= 239) ||</l>
      </lg>
      <p xml:id="p146_l10" n="146,10">iti kathāṃ śrutvā prabhāvatī suptā |</p>
      <p xml:id="p146_l11" n="146,11">iti śukasaptatau ekapañcāśattamī kathā ||</p>
    </div>
    <div n="52">
      <p xml:id="p146_l12" n="146,12">atikramya divaṃ prabhāvatī triyāmāsamaye dvijaṃ prāha | vrajāmīti | śukaḥ |</p>
      <p xml:id="p146_l13" n="146,13"/>
      <lg n="146,13" xml:id="v146_13">
        <l>vrajābhīṣṭaṃ naraṃ devi yadi kāryaṃ nijaṃ gatā |</l>
        <l>jayaśrīr iva jānāsi kāryaṃ kartuṃ nijaṃ hitam || 52.1 (= 240) ||</l>
        <pb n="147"/>
      </lg>
      <p xml:id="p147_l1" n="147,1">katham etat | śukaḥ | śṛṇu devi | asti dharāpṛṣṭhe pratiṣṭānaṃ nāma pattanam |tatra sattvaśīlo rājā | tatputro durdamano nāma | tena iticintitaṃ yan mayā svabhujopārjitam eva bhoktavyaṃ na tu paitṛkam iti saṃcintyanijanagaraṃ tyaktvā samaśīlair mitraiḥ brāhmaṇakāṣṭhataḍvaṇikputraiḥ samaṃ niryayaudeśāntaropari | tataś ca tair militaiś cintitaṃ yad asmākaṃ ratnabhūmir mahodadhiḥsevituṃ yujyate |</p>
      <p xml:id="p147_l7" n="147,7"/>
      <lg n="147,7" xml:id="v147_7">
        <head>uktaṃ yataḥ | uktaṃ ca |</head>
        <l>vidyāvatāṃ kulīnānāṃ śauryasaṃpattiśālinām |</l>
        <l>sthānaṃ nareśabhavanam athavā yat tato 'dhikam || 52.2 (= 241) ||</l>
        <l>santa eva satāṃ nityam āpattaraṇahetavaḥ |</l>
        <l>gajānāṃ paṅkamagnānāṃ gajā eva dhuraṃdharāḥ || 52.3 (= 242) ||</l>
      </lg>
      <p xml:id="p147_l11" n="147,11">vicāryaivaṃ sevitaḥ payasāṃ patiḥ triḥsaptakṛtva upoṣitais taiḥ | tatas tuṣṭo'mbhonidhiḥ tebhyaś caturbhyaś catvāri cintāmaṇiguṇāni ratnāni dadau |<pb n="148"/>
      </p>
      <p xml:id="p148_l1" n="148,1"/>
      <lg n="148,1" xml:id="v148_1">
        <l>nivṛttāḥ kṛtakṛtyās te labdhvā ratnacatuṣṭayam |</l>
        <l>viśvastā vaṇijaḥ pārśve sarva eva samārpayan || 52.4 (= 243) ||</l>
      </lg>
      <p xml:id="p148_l3" n="148,3">tato duṣṭena tena lobhābhibhūtena tadratnacatuṣṭayaṃ jaṅghāntare kṣiptvā sīvitam |ekadā anyadā ca mārge phūtkṛtaṃ paścād dūrasthitena vaṇijāmuṣito 'smīti vadanaiḥ | tair uktam | kena hetunā | sā āha | mamamūtrotsargārthaṃ paścāt sthitasya caureṇa mātrāpahṛtā viśvāpi | evaṃ canivedite tair jñātaṃ paśya dhūrto 'yam | nūnam anena vaṇijā kim api kūṭaṃkṛtaṃ bhaviṣyatīti manyamānā vivadantaḥ airāvatīṃ purīṃ yayuḥ | tatra canītisāra ityākhyāto bhūpatiḥ | tasya ca mantrī buddhisāro nāmajagadvikhyātaḥ | tasyaivaṃ prasiddhir deśe deśāntare ca yad vivādināṃ vacanam uktamātraṃjānāti | tatas te rājaputrādyās tasmai mantriṇe ācakhyuḥ nijaṃ ratnagamanavṛttāntaṃyathā jātam | tathaiva nirīkṣyāsmākaṃ madhye ratnajātaṃ vadhabandhaṃvinā pṛthak pṛthak ekaikaṃ samarpaya | yadi ca nārpayasi tānijñātvā tadā prasiddhir bhuvi te vyarthatāṃ yāti | buddhisāra iti śrutvācintāvaṣṭabdhaḥ sthitaḥ | sa ca rājā nītisāraḥ kathaṃ syād iti praśnaḥ |śukaḥ prāha | yadā sa mantrī ratnacatuṣṭayaṃ tanmadhye sthitaṃ na janātitadā viṣaṇṇo gṛham āyayau | atrāntare mantriputrī prāptanavayauvanā pārvatīṃnatvā pitur namaskāraṇāya gatā jayaśrīnāmadheyā | pitaraṃ tādṛśaṃ sacintaṃdṛṣṭvā viṣādakāraṇaṃ pṛcchati sma | tato mantrī yathāsthitam ācaṣṭe |sutā prāha | tāta mā viṣīda | teṣāṃ nirṇayam ahaṃ kariṣye | te vivādinaḥpumāṃso yadā kāraṇāyāgacchanti tadā gṛhe preṣaṇīyāḥ yathāhaṃtanmadhyād ratnajātahartāraṃ samarpayāmi | sā āha | putri yan mayā na jñātaṃtat tvaṃ kathaṃ jñāsyasi | sā āha |<pb n="149"/>
      </p>
      <p xml:id="p149_l13" n="149,13"/>
      <lg n="149,13" xml:id="v149_13">
        <l>na caitat tāta vaktavyaṃ bhinnā buddhir hi dehiṣu |</l>
        <pb n="150"/>
        <l>ko 'pi kiṃcid vijānāti jagaty atra kalāparaḥ || 52.5 (= 244) ||</l>
      </lg>
      <p xml:id="p150_l2" n="150,2"/>
      <lg n="150,2" xml:id="v150_2">
        <head>kiṃ ca |</head>
        <l>muṇḍe muṇḍe matir bhinnā kuṇḍe kuṇḍe navaṃ payaḥ |</l>
        <l>tuṇḍe tuṇḍe navā vāṇī gehe gehe pativratā || 52.6 (= 245) ||</l>
        <l>prajñāvisphāritākṣāṇāṃ vidravanti vipattayaḥ |</l>
        <l>hastodyatapradīpānām andhakāra ivāgrataḥ || 52.7 (= 246) ||</l>
      </lg>
      <p xml:id="p150_l6" n="150,6">tasmāt tāta nātra kāpi cintā kāryā | prasthāpyās te 'nyadeśinaḥ yathātān prabodhayāmi | prasthāpitās te mantriṇā tayāpi snāpitā bhojitāś capṛthak pṛthak śāyitāḥ | tataḥ sā śṛṅgāraṃ vidhāya pradhānaṃ rājaputraṃprāha | ahaṃ ratyarthinī tava pārśvaṃ samāgatā | tvaṃ ca mahyaṃ kāñcanaśataṃdattvā māṃ bhuṅkṣva | tenoktam | ahaṃ tava dravyaṃ rājyaṃ copārjya dāsyāmi |param adhunā na kiṃcana vidyate | iti taṃ nirdravyaṃ jñātvā brāhmaṇaṃgatā | brāhmaṇam api pūrvoktam evoktavatī | brāhmaṇo jagāda | yadas matpituḥpārśve dravyaṃ śāsanabaddhā bhūmir api tat sarvaṃ tubhyaṃ dāsye | tam api nirdhanaṃjñātvā parityajya sūtradhāraṃ yayau | āha ca saḥ | sāṃprataṃ mama pārśvekiṃcin na vidyate paraṃ paścāl lākṣaṃ dāsyāmi | tam api nirdravyaṃ parityajyavaṇiksutaṃ yayau | tathaiva gaditavatī | sa āha | svāmini ratnacatuṣṭayaṃgṛhītvā māṃ bhuṅkṣva | tato jaṅghāyāḥ samākṛṣya ratnajātaṃ samarpayāmāsa | tataḥ sā savyājam utthāya śīlarakṣāṃ kurvāṇā jayaśrīr gṛham āyayau |ratnacatuṣṭayaṃ pitur arpayām āsa | mantry api tān ākārya nijaṃ nijaṃratnaṃ samarpayām āsa | te 'pi svaratnalābhāt kṛtakṛtyā nijaṃ nijaṃ gṛhaṃyayuḥ | iti kathāṃ śrutvā prabhāvatī suptā |<pb n="151"/>
      </p>
      <p xml:id="p151_l7" n="151,7">iti śukasaptatī dvipañcāśattamī kathā ||</p>
    </div>
    <div n="53">
      <p xml:id="p151_l8" n="151,8">athāparedyuḥ prabhāvatī gamanāya śukaṃ pṛcchati | śukaḥ provāca |</p>
      <p xml:id="p151_l9" n="151,9"/>
      <lg n="151,9" xml:id="v151_9">
        <l>vraja rambhoru yuktaṃ te gamanaṃ viṣame sati |</l>
        <l>cet kartum uttaraṃ vetsi carmakārakalatravat || 53.1 (= 247) ||</l>
      </lg>
      <p xml:id="p151_l11" n="151,11">prabhāvatī pṛcchati | katham etat | śukaḥ | carmaṇvatīnadītīre carmakūṭaiti grāmaḥ | tatra ca dohaḍo nāma carmakāraḥ | tasya devikā nāmabhāryā paraṃ parapuruṣalampaṭā | tataḥ sa carmakāraś carmaṇāṃ krayaṇāya yadābahir nirgataḥ tadā tayā upapatiḥ samānītaḥ | tayoś cāntaḥ suratasevinoḥpatiś carmasamāyukto bahir āgataḥ | tataḥ sa upapatiḥ sā ca kathaṃbhavetām | iti praśnaḥ | tatpṛṣṭaḥ śukaḥ prāha | yadā ca tayā patirjñātaḥ samāgacchan tadā iti vākyaṃ vadati tvaritaṃ niḥsṛtā |<pb n="152"/>
      </p>
      <p xml:id="p152_l5" n="152,5"/>
      <lg n="152,5" xml:id="v152_5">
        <l>● ● ● ● ● ● ● ● ● ● ● ● ● ● ● ● ● ● ● ● ● ● ● ● |</l>
        <l>● ● ● ● ● ● ● ● ● ● ● ● ● ● ● ● ● ● ● ● ● ● ● ● •|| 53.2 ||•</l>
      </lg>
      <p xml:id="p152_l7" n="152,7">tatas tad vākyaṃ śrutvā bhīto māntrikam ākaraṇāya sa mūrkho bhramituṃ gatogrāme yāvat tāvat tayā ca niḥsārito jāraḥ svaveśma gataḥ | tatas tvamapy uttaraṃ viṣame yadi vetsi tadā gaccha | anyathā śayanaṃ kuru | itikathāṃ śrutvā prabhāvatī suptā |</p>
      <p xml:id="p152_l11" n="152,11">iti śukasaptatau tripañcāśattamī kathā ||<pb n="153"/>
      </p>
    </div>
    <div n="54">
      <p xml:id="p153_l1" n="153,1">athātivāhya dinaṃ prabhāvatī gamanotsukā punaḥ śukaṃ pṛcchati | sa prāha |</p>
      <p xml:id="p153_l2" n="153,2"/>
      <lg n="153,2" xml:id="v153_2">
        <l>ko doṣo gamyatāṃ devi yadi tvaṃ vetsi bhāṣitum |</l>
        <l>dūtena bhāṣitaṃ yadvad viṣame nṛpateḥ puraḥ || 54.1 (= 248) ||</l>
      </lg>
      <p xml:id="p153_l4" n="153,4">prabhāvaty āha | katham etat | śukaḥ | asti śakrāvatī nāma purī |tasyāṃ dharmadatto nāma rājā dharmādiguṇopetaḥ | tasyāmātyaḥ suśīlonāma | tasya ca suto viṣṇunāmā saṃdhivigrahikaḥ pūrvam āsīt | tasmātpadād yadā bhraṣṭo dravyahīnaḥ kulāmātyo 'ham ity ahaṃkṛtaḥ karkaśaś ca | tatorājā na kiṃcid vadati | mantrī ca kadācin nṛpam āha | devāsya viṣṇorupari kim iti ko 'pi prasādo na vidhīyate | rājā ca tasyoparivimukhas tato na kiṃcid vadati | punar apy uktaṃ mantriṇā | svāminn ayaṃ viṣṇurbhakto raktaḥ pravīṇo dūtakarmaṇi | tad devapādaiḥ kvāpi preṣayitvāparīkṣaṇīyaḥ | tato rājā tad vākyaṃ śrutvā tatpratikūlaḥ san bhasmaprābhṛtaṃmudrayā mudritaṃ samarpya śatrudamananṛpapārśve vidiśāyāṃ nagaryāṃ taṃ preṣayāmāsa | so 'pi ca tatra gatas tatprābhṛtaṃ bhasmamayam ajānan mudritaṃ rājñaḥpuro muktavān | tasmiṃś cāmaṅgalakāriṇi prābhṛte rājño 'gre mukte rājākopāṭopasahito babhūva | tataḥ sa dūtas tasmin prābhṛte samānīte kathaṃkṣemam avāpnotu | iti praśnaḥ | śuka uttaraṃ prāha | sa viṣṇus taṃ kruddhaṃdṛṣṭvā buddhimān idam uvāca | svāmin madīyena nāthenāśvamedho yajñaḥ kṛtaḥ |tasya kuṇḍasya tretāgnisaṃbhavaṃ pavitraṃ śreyaskaram aghāpahaṃ bhasma vandanāyasamarpitavān |<pb n="154"/>
      </p>
      <p xml:id="p154_l10" n="154,10"/>
      <lg n="154,10" xml:id="v154_10">
        <head>yataḥ |</head>
        <l>gajāḥ santi hayāḥ santi vicitrāḥ santi saṃpadaḥ |</l>
        <pb n="155"/>
        <l>tvadīye ca madīye ca durlabhaṃ bhasma yājñikam || 54.2 (= 249) ||</l>
      </lg>
      <p xml:id="p155_l2" n="155,2">ity uktvā sahasotthāya kare bhasma kṛtvā rājñe samarpayām āsa | sa catena vacasā tuṣṭiparo vavande | tenāpi tuṣṭena pratiprābhṛtaṃ mahat preṣitam |sa ca viṣṇuḥ saṃmānya visarjitaḥ | tatas tvam api bhāmini viṣame uttaraṃjānāsi yadi tadā gamyatām anyathā tiṣṭha | iti kathāṃ śrutvā prabhāvatīsuptā |</p>
      <p xml:id="p155_l7" n="155,7">iti śukasaptatau catuḥpañcāśattamī kathā ||</p>
    </div>
    <div n="55">
      <p xml:id="p155_l8" n="155,8">anyadā yāminīsamaye prabhāvatī gamanāya śukam āpṛcchati | kīrauvāca |</p>
      <p xml:id="p155_l10" n="155,10"/>
      <lg n="155,10" xml:id="v155_10">
        <l>gaccha rambhoru gamanaṃ yujyate gajagāmini |</l>
        <l>yadi vetsy uttaraṃ kartuṃ śrīdharo brāhmaṇo yathā || 55.1 (= 250) ||</l>
        <pb n="156"/>
      </lg>
      <p xml:id="p156_l1" n="156,1">prabhāvaty āha | katham etat | śuko brūte | carmakūṭe grāme dvijaḥ śrīdharonāma | tatraiva candanākhyaś carmakāraḥ | tatpārśvāt śrīdhareṇopānahayugalaṃkāritam | carmakāro 'pi nityam eva dravyaṃ yācate | vipro 'pi vadati |tvāṃ hṛṣṭacittaṃ kariṣye | evaṃ sumahān kālo yayau | sa vipro'nyadā carmakāreṇa vidhṛtaḥ | dhanaṃ vinā sa vipraḥ kathaṃ mucyate | tat kathayetipraśnaḥ | uttaram | śukaḥ prāha | etasminn antare grāmapālasya gṛhesuto jātaḥ | tato dvijaḥ prāha chalānveṣī san | carmakṛn mayā pūrvamuktam | tvāṃ hṛṣṭacittaṃ kariṣyāmi | tad asmin sute jāte tvaṃ hṛṣṭacittona veti | yadi sa brūte nāhaṃ hṛṣṭacitta iti tadā rājñā grāhyaḥsyāt | anyathā ca dravyaṃ yāti | tatas tenoktam | hṛṣṭacitto 'haṃ jātaḥ |tato dvijaś chalenātmānaṃ vimucya gataḥ | tato bhāmini yady evam uttaraṃjānāsi tadā gaccha | iti kathāṃ śrutvā prabhāvatī suptā |<pb n="157"/>
      </p>
      <p xml:id="p157_l3" n="157,3">iti śukasaptatau pañcapañcāśattamī kathā ||</p>
    </div>
    <div n="56">
      <p xml:id="p157_l4" n="157,4">athāparedyuḥ prabhāvatī gamanāya śukaṃ pṛcchati | śukaḥ |</p>
      <p xml:id="p157_l5" n="157,5"/>
      <lg n="157,5" xml:id="v157_5">
        <l>yāhi devi gatā vetsi yadi kartuṃ tvam uttaram |</l>
        <l>viṣame sāntako yadvad vaṇikputraḥ purākarot || 56.1 (= 251) ||</l>
      </lg>
      <p xml:id="p157_l7" n="157,7">asty atra tripatho nāma grāmaḥ | tatra sāntako nāma vaṇik mahādhanīkṛpaṇo duṣṭaśīlo grāmāntarapriyaś ca | tataś ca grāmāntarād udgrāhaṇikāṃkṛtvā āgacchan pathi caurair dhṛtaḥ sa bhāmini kathaṃ caurabhayān mucyate |iti praśnaḥ | uttaram | śukaḥ | sa vaṇikputra ātmānaṃ caurair dhṛtaṃ jñātvāgalagrahanāmno yakṣasya samīpavartino 'ntikaṃ yayau | tasyāgrataś cadravyaṃ muktvā haste ca khaṭikām ādāya yakṣādhīśam idam abravīt |<pb n="158"/>
      </p>
      <p xml:id="p158_l3" n="158,3"/>
      <lg n="158,3" xml:id="v158_3">
        <l>dhanodgrāhaṇikā deva kṛteyaṃ tava sarvataḥ |</l>
        <l>idaṃ dravyaṃ mayā labdhaṃ tiṣṭhaty anyac ca vṛddhimat || 56.2 (= 252) ||</l>
      </lg>
      <p xml:id="p158_l5" n="158,5">taṃ lekhakaṃ ca dṛṣṭvā yakṣadhanam iti jñātvā taṃ praṇamya te gatāś caurāḥ |sa ca dravyaṃ gṛhītvā kṣemeṇa gṛhaṃ yayau | iti kathāṃ śrutvā prabhāvatīsuptā |</p>
      <p xml:id="p158_l8" n="158,8">iti śukasaptatau ṣaṭpañcāśattamī kathā ||</p>
    </div>
    <div n="57">
      <p xml:id="p158_l9" n="158,9"/>
      <lg n="158,9" xml:id="v158_9">
        <l>pradoṣe 'nyatra sā bālā punaḥ prāha vihaṅgamam |</l>
        <l>sukhaṃ bhoktuṃ vrajāmy adya narāntararatodbhavam || 57.1 (= 253) ||</l>
        <head>śukaḥ |</head>
        <l>yāhi devi yadā jñātā bhartrā tvaṃ vetsi bhāṣitum |</l>
        <pb n="159"/>
        <l>yathā jñātaḥ purā rājñāvadad vidvān śubhaṃkaraḥ || 57.2 (= 254) ||</l>
      </lg>
      <p xml:id="p159_l2" n="159,2">avantīpuryāṃ vikramārko nṛpaḥ | tasya candralekhānāmnī rājñī | sārājapaṇḍitaṃ śubhaṃkaranāmānaṃ kāmārtā iyeṣa ramate ca dūtīdāsīviparyayāt |nityaṃ tadgṛhaṃ gatvā yadṛcchayā krīḍate | evaṃ ca vilasatostayoḥ paṇḍitarājñyoḥ prāvṛṭkālaḥ samāyayau | yatra ca |</p>
      <p xml:id="p159_l6" n="159,6"/>
      <lg n="159,6" xml:id="v159_6">
        <l>taḍinnirghoṣapaṭaho ghanagarjitagītakaḥ |</l>
        <l>śikhisvarajayadhvajaḥ prāvṛṭkālanṛpo yayau || 57.3 (= 255) ||</l>
        <pb n="160"/>
        <l>durdinaṃ vegavṛṣṭiś ca paṅkaś ca taḍitaḥ prabhā |</l>
        <l>sadābhisārikāṇāṃ ca snehavyatikarāṇi ha || 57.4 (= 256) ||</l>
      </lg>
      <p xml:id="p160_l3" n="160,3"/>
      <lg n="160,3" xml:id="v160_3">
        <head>uktaṃ ca |</head>
        <l>jaï sasiṇehī taü maī jaï jīvaï sasiṇeha |</l>
        <l>duhia payāahiṃ gaadhara kiṃ gacchasi khalageha •|| 57.5 (= 257) ||•</l>
        <l>kiṃ ca |</l>
        <back>● ● ● ● ● ● ● ● ● ● ● ● ● ● ● ● ● ● ● ● ● ● ● ● |</back>
        <l>● ● ● ● ● ● ● ● ● ● ● ● ● ● ● ● ● ● ● ● ● ● ● ● •|| 57.6 (= 258) ||•</l>
      </lg>
      <p xml:id="p160_l7" n="160,7">etasmin samaye rātrau rājñīṃ śubhaṃkaragṛhaṃ calitāṃ jñātvā pṛṣṭhato ajñātacaryayāhaste khaḍgam ādāya nīlavāsāḥ san kautukī vikramārko rājātām anucalitaḥ | śubhaṃkaro 'pi tāṃ rājñīṃ gṛhadvārasamāgatāṃ dṛṣṭvājagāda |<pb n="161"/>
      </p>
      <p xml:id="p161_l1" n="161,1"/>
      <lg n="161,1" xml:id="v161_1">
        <l>unnādāmbudavarddhitāndhatamasi prabhraṣṭadiṅmaṇḍale<caesura/>kāle yāmikajāgarūkasubhaṭavyākīrṇakolāhale |</l>
        <l>bhūpasyāsuhṛdarṇavāmbuvaḍabāvahnes tvam antaḥpurād<caesura/>āyātāsi yad ambujākṣi kṛtakaṃ manye bhayaṃ yoṣitām || 57.7 (= 259) ||</l>
      </lg>
      <p xml:id="p161_l5" n="161,5">idaṃ vacanaṃ śrutvā nṛpatiḥ svaṃprāsādam ājagāma | śubhaṃkaro 'pi bhogasaṃskāraiścāṭūktibhiś ca mahiṣīṃ toṣayām āsa |</p>
      <p xml:id="p161_l7" n="161,7"/>
      <lg n="161,7" xml:id="v161_7">
        <head>uktaṃ ca |</head>
        <l>ṇa kuṇanti je pahuttaṃ kuviaṃ dāsa vva je pasāanti |</l>
        <l>te ccia mahilāṇa piā sesā sāmī cia varāā •|| 57.8 (= 260) ||•</l>
        <l>nāyakeṣūttamaḥ so 'tha mahiṣī nāyikāsu ca |</l>
        <l>śayanaṃ cottamaṃ ninye tridhābhedavikalpanāt || 57.9 (= 261) ||</l>
        <pb n="162"/>
        <l>uttamādhamamadhyaiś ca bhedaiḥ syān nāyakas tridhā |</l>
        <l>nāyikāś ca tathā jñeyās tayoś ca śayanaṃ tridhā || 57.10 (= 262) ||</l>
      </lg>
      <p xml:id="p162_l3" n="162,3">tatra nāyakaguṇāḥ |</p>
      <p xml:id="p162_l4" n="162,4"/>
      <lg n="162,4" xml:id="v162_4">
        <l>hato manyusahasrair yaḥ saṃtapto madanāgninā |</l>
        <l>raktaś ca yo viraktāyāṃ so 'dhamaḥ parikīrtitaḥ || 57.11 (= 263) ||</l>
        <l>kāminībhiḥ smarārtābhiḥ satataṃ kāmyate hi yaḥ |</l>
        <l>na tāḥ kāmayate namro madhyamo nāyakaḥ smṛtaḥ || 57.12 (= 264) ||</l>
        <l>raktāṃ yo bhāminīṃ devi saktāṃ kāmayate sadā |</l>
        <l>tayāpi kāmyate 'tyartham uttamaḥ so 'bhidhīyate || 57.13 (= 265) ||</l>
      </lg>
      <p xml:id="p162_l10" n="162,10">nāyikās tridhā |</p>
      <p xml:id="p162_l11" n="162,11"/>
      <lg n="162,11" xml:id="v162_11">
        <l>kārye gṛhṇāti roṣaṃ yā gataroṣā priyānugā |</l>
        <l>rasajñā kṛtyakuśalā sottamā nāyikā smṛtā || 57.14 (= 266) ||</l>
        <pb n="163"/>
        <l>asthāne kopamānā yā yā duḥkhānunayā tathā |</l>
        <l>māninī mānahīnā ca kṣaṇāt sā madhyamā smṛtā || 57.15 (= 267) ||</l>
        <l>lubdhā yātīva capalā vacane nīrasākṣarā |</l>
        <l>duḥkhaprasādhanābhijñākṛtajñā sādhamā matā || 57.16 (= 268) ||</l>
      </lg>
      <p xml:id="p163_l5" n="163,5">tayoś ca śayanaṃ tridhā |</p>
      <p xml:id="p163_l6" n="163,6"/>
      <lg n="163,6" xml:id="v163_6">
        <l>pārśvayor unnatiṃ nītaṃ nimnamadhye priyasya tat |</l>
        <l>vimardaṃ sahate 'tyarthaṃ suratāsaktayos tayoḥ || 57.17 (= 269) ||</l>
        <l>madhyamasya punaḥ kāryaṃ śayanaṃ samabhūmikam |</l>
        <l>praviralāṅgasaṃsparśā nityaṃ yāti niśā yathā || 57.18 (= 270) ||</l>
        <l>dveṣyasya tulyam uttuṅgaṃ madhye nīcaṃ ca pārśvayoḥ |</l>
        <pb n="164"/>
        <l>na śakyeta kalākalpo yatra rantuṃ nirantaram || 57.19 (= 271) ||</l>
        <l>ity anunnatatalpasthā bhuktā muktā vipaścitā |</l>
        <l>mahiṣī ratisaṃtuṣṭā pratyūṣe svagṛhaṃ yayau || 57.20 (= 272) ||</l>
      </lg>
      <p xml:id="p164_l4" n="164,4">rājā ca prātaḥ sarvāvasarānantaraṃ paṇḍitaṃ rājñīṃ cājuhāva | siṃhāsaneca paṇḍitam upaveśayām āsa | śubhaṃkaraṃ prati hasan vārtāprabandhenetijagāda | kṛtakaṃ manye bhayaṃ yoṣitām iti vacanaṃ śrutvā svadoṣavismitamānasaḥsaṃjātaḥ | sa rājñā jñātaḥ kathaṃ bhavitv iti praśnaḥ |</p>
      <p xml:id="p164_l8" n="164,8"/>
      <lg n="164,8" xml:id="v164_8">
        <head>yataḥ |</head>
        <l>dīnasyāpi gṛhe doṣe kṛte bhavati nigrahaḥ |</l>
        <l>kiṃ punaḥ pṛthivīpālagṛhe doṣo vimucyate || 57.21 (= 273) ||</l>
      </lg>
      <p xml:id="p164_l10" n="164,10">uttaram | śukaḥ prāha | tataś ca sa budho rājñā jñāto 'ham iti saṃcintyetivāṇīm udīrayat |</p>
      <p xml:id="p164_l12" n="164,12"/>
      <lg n="164,12" xml:id="v164_12">
        <l>ugragrāham udanvato jalam atikrāmaty anālambane<caesura/>vyomnisthāpi ca durgam akṣitibhṛtāṃ mūrdhānam ārohati |</l>
        <pb n="165"/>
        <l>vyāptaṃ yāti viṣākulair ahikulaiḥ pātālam ekākinī<caesura/>kīrtis te madanāvatāra kṛtakaṃ manye bhayaṃ yoṣitām || 57.22 (= 274) ||</l>
      </lg>
      <p xml:id="p165_l4" n="165,4">iti paṇḍitapaṭhitaṃ śrutvā rājā taṃ budhaṃ tāṃ ca rājñīṃ dṛṣṭvā iticintayām āsa | durlabho 'yaṃ budhaḥ | sulabhāḥ khalu nārya iti vicintyamahiṣīṃ haste dhṛtvā tasmai viduṣe dadau | uvāca ca | gṛhāṇemāṃ mahiṣīm |paritoṣitaḥ paṇḍito 'pi mahāprasāda ity avocat |</p>
      <p xml:id="p165_l8" n="165,8"/>
      <lg n="165,8" xml:id="v165_8">
        <head>uktaṃ ca |</head>
        <l>guṇadoṣau na śāstrajñaḥ kathaṃ vibhajate janaḥ |</l>
        <l>kim andhasyādhikāro 'sti rūpadoṣopalabdhiṣu || 57.23 (= 275) ||</l>
      </lg>
      <p xml:id="p165_l10" n="165,10">paṇḍito 'pi rājñaḥ prasādāt sukhaṃ bhuṅkte tayā samam | yady evaṃ prabhāvatitvam api samaye vaktuṃ jānāsi tadā gamyatām | anyathā sthīyatām |iti kathāṃ śrutvā prabhāvatī suptā |</p>
      <p xml:id="p165_l13" n="165,13">iti śukasaptatau saptapañcāśattamī kathā ||<pb n="166"/>
      </p>
    </div>
    <div n="58">
      <p xml:id="p166_l1" n="166,1">anyadā pradoṣe calitā prabhāvatī śukaṃ pṛcchati | śukaḥ |</p>
      <p xml:id="p166_l2" n="166,2"/>
      <lg n="166,2" xml:id="v166_2">
        <l>ratyarthini vrajādya tvaṃ rantuṃ cet samayocitam |</l>
        <l>duḥśīlāpativad vetsi kartuṃ gaṇapateḥ puraḥ || 58.1 (= 276) ||</l>
      </lg>
      <p xml:id="p166_l4" n="166,4">prabhāvaty āha | katham etat | śukaḥ | asti lohapurī nāma nagaram |tasmiṃś ca rājaḍo nāma pāmaraḥ | tasyāpi patnī parapuruṣalampaṭā duḥśīletyāhvayā | sā ca sūtravikrayārthaṃ sakhībhiḥ sametya padmāvatīṃ purīṃprayāti | tataś ca grāmasamīpasthasya gaṇapates tābhiḥ pṛthak pṛthak upayācitamuktam | tayā tu cumbanam upayācitam uktaṃ madanākrāntadehayā | saca tāsāṃ prabhūtaṃ lābhaṃ cakre | tataḥ sarvābhir anyābhir ātmīyātmīyam upayācitaṃtasmai gaṇeśāya pradattam | tayā ca nagnībhūya cumbanaṃ kṛtam |tataḥ kelipriyeṇa tena sā adhare dhṛtā | tasmiṃś ca dhṛte sā kukkuṭīvatatra sthitā | taṃ ca vṛttāntaṃ tanmokṣaṇāya tadbhartuḥ sakhyo 'pahasamānā nivedayāmāsuḥ | so 'pi tad vacanaṃ śrutvā tatrāgamat | tāṃ tathāvidhāṃdṛṣṭvā sa vyacintayat | katham iyaṃ mucyata iti praśnaḥ | śukaḥ | tāṃtathāsthitāṃ dṛṣṭvā sakāmaḥ san rāsabhaṃ rantum ārebhe | tataś ca sa gaṇapatistathāvidhaṃ kautukaṃ dṛṣṭvā jahāsa | hasatas tasya oṣṭhau śithilau jātau |tataḥ sā muktā satī praṇamya nijaṃ nāthaṃ tarjayantī gṛhaṃ yayau |<pb n="167"/>
      </p>
      <p xml:id="p167_l6" n="167,6"/>
      <lg n="167,6" xml:id="v167_6">
        <l>kṛtaṃ tena rataṃ devi samayocitam īdṛśam |</l>
        <l>svakārye mocitā sāpi duḥśīlā vighnanāyakāt || 58.2 (= 277) ||</l>
        <l>samayocitam ārambhaṃ kurute yas tu kṛtyavit |</l>
        <l>sarvadā tu phalaṃ tasya samayajño hi śiṣyate || 58.3 (= 278) ||</l>
      </lg>
      <p xml:id="p167_l10" n="167,10">iti kathāṃ śrutvā prabhāvatī suptā |</p>
      <p xml:id="p167_l11" n="167,11">iti śukasaptatau aṣṭapañcāśattamī kathā ||</p>
    </div>
    <div n="59">
      <p xml:id="p167_l12" n="167,12">atha dinānte sā śukaṃ gamanāya pṛcchati sma | śukaḥ |</p>
      <p xml:id="p167_l13" n="167,13"/>
      <lg n="167,13" xml:id="v167_13">
        <l>gaccha devi svakāryaṃ ca kuru cintitam adbhutam |</l>
        <l>rukmiṇīvad vijānāsi patiṃ vañcitum uddhatam || 59.1 (= 279) ||</l>
        <pb n="168"/>
      </lg>
      <p xml:id="p168_l1" n="168,1">prabhāvaty āha | katham etat | śukaḥ | asti saṃgamo nāma grāmaḥ | tatrarāhaḍo nāma rājaputraḥ sakopaḥ | tasya bhāryā rukmiṇī nāma | saca tayā sārdhaṃ devayātrāyāṃ calitaḥ | sā ca narāntaraṃ kaṭākṣayantītena dṛṣṭā pumāṃś ca | tataḥ sa tan mithunaṃ tathāvidhaṃ jñātvā tāṃ tadanuraktāṃmene |</p>
      <p xml:id="p168_l6" n="168,6"/>
      <lg n="168,6" xml:id="v168_6">
        <head>uktaṃ ca |</head>
        <l>baddhabhaṇiāi kanto tahea addhacchipicchiā dhāī |</l>
        <l>ūsasiaṃ pi muṇijjaï chaïllajaṇasaṃkule gāme •|| 59.2 (= 280) ||•</l>
        <pb n="169"/>
      </lg>
      <p xml:id="p169_l1" n="169,1">tāṃ tathāvidhāṃ vikṛtāṃ jñātvā ca rāhaḍo gṛham agamat | dhikkṛtya paruṣākṣarairgṛhāntare yantritāṃ dhārayām āsa | sā ca cintayati | mama janmajīvitaṃ yauvanaṃ ca tadā saphalaṃ yadā etasya pratyakṣaṃ narāntaram upabhokṣye |pratijñātaṃ ca manasā dṛḍham | tata ātmīyapratijñāṃ kathaṃ nirvāhayatv itipraśnaḥ | śukaḥ | tataḥ sā kadācit taṃ hṛdayasthaṃ naraṃ gṛhapārśve gacchantaṃdṛṣṭvā taṃ pratyāha | adya rātrau tvayāsmadgṛhāṅgaṇasthaciñciṇīmūle nijakāyākāragartāyāmūrdhvaliṅginā śayanaṃ vidheyam iti | sa tatheti pratijñāyarātrau tathā bhūtvā sthitaḥ | sā ca kāmārtā sarvakaraṇacaturātatra yayau | agārabhūmim uddiśya bhartāram āhvayati sma | sāciñciṇīcchāyāyāṃ gatvā tasya liṅgasyopari upaviśya satūṇadhanuṣaṃtam abravīt |<pb n="170"/>
      </p>
      <p xml:id="p170_l3" n="170,3"/>
      <lg n="170,3" xml:id="v170_3">
        <l>dhānuṣko 'si pradhāno 'si loke khyātiṃ gato 'si ca |</l>
        <l>chindhi me candrikām adya pauruṣaṃ gaṇayāmi te || 59.3 (= 291) ||</l>
      </lg>
      <p xml:id="p170_l5" n="170,5">sa ca mūrkhas tad vacanam idaṃ śrutvā saśaraṃ dhanur ādāya candrikāṃ lakṣīkṛtyabāṇaṃ mumoca | tena mukto 'pi bāṇo nākāśagatāṃ candrikāṃ bhinatti |adhaḥ sa vedhyād bhraṣṭaḥ | tasmiṃś ca patyāvaparāddheṣau sati sā viparītaratakṣamāsahastatālaṃ tam idam āha |</p>
      <p xml:id="p170_l9" n="170,9"/>
      <lg n="170,9" xml:id="v170_9">
        <l>● ● ● ● ● ● ● ● ● ● ● ● ● ● ● ● ● ● ● ● ● ● ● ● |</l>
        <l>● ● ● ● ● ● ● ● ● ● ● ● ● ● ● ● ● ● ● ● ● ● ● ● •|| 59.4 (= 292) ||•</l>
        <pb n="171"/>
      </lg>
      <p xml:id="p171_l1" n="171,1">rāhaḍo 'pi tām evaṃ jalpantīṃ śrutvā taṃ śaraṃ gaveṣayan ciraṃ babhrāma |tatas tayā yadṛcchayā viparītaṃ vihitam | evam uktaś ca patiḥ |</p>
      <p xml:id="p171_l3" n="171,3"/>
      <lg n="171,3" xml:id="v171_3">
        <l>yadṛcchayā rataṃ mūrkha te puro 'dya mayā kṛtam |</l>
        <l>śūro hi kuhito 'si tvaṃ yāsyāmīti jagāda tam || 59.5 (= 293) ||</l>
      </lg>
      <p xml:id="p171_l5" n="171,5">ity uktvopapatyā samānītaṃ hayam āruhya jagāma | gacchantīṃ ca tāṃ tatodṛṣṭvā rāhaḍo 'pi lajjito viguptaś ca | tataḥ strīṇāṃ vaśagaḥ ko naviḍambitaḥ |</p>
      <p xml:id="p171_l8" n="171,8"/>
      <lg n="171,8" xml:id="v171_8">
        <head>yataḥ |</head>
        <l>ānanarta purā śaṃbhur govindo rāsakṛt tathā |</l>
        <l>brahmā paśutvam āpannaḥ strībhiḥ ko na viḍambitaḥ || 59.6 (= 294) ||</l>
        <l>saṃsāravṛkṣamūlaṃ yāḥ pāpakandalabhūmikā |</l>
        <l>saṃtāpaphalapuṣpāṇi yoṣitaḥ kiṃ sukhāvahāḥ || 59.7 (= 295) ||</l>
        <l>māyāmūlam idaṃ sarvaṃ tasyā mūlaṃ hi yoṣitaḥ |</l>
        <l>saṃyogo yoṣitāṃ mūlaṃ taṃ tyaktvā ca sukhāni naḥ || 59.8 (= 296) ||</l>
        <pb n="172"/>
      </lg>
      <p xml:id="p172_l1" n="172,1">tasyedaṃ vacaḥ śrutvā prabhāvatī prāha |</p>
      <p xml:id="p172_l2" n="172,2"/>
      <lg n="172,2" xml:id="v172_2">
        <l>utpattikāraṇaṃ tanvī tanvī vṛddheś ca kāraṇam |</l>
        <l>sukhasya kāraṇaṃ tanvī sā kathaṃ kīra duṣyate || 59.9 (= 297) ||</l>
        <l>vinā tābhir na saṃbhogo vinā tābhiḥ sukhaṃ na ca |</l>
        <l>vinā tābhir na cātmānaṃ kṛtārthaṃ manyate janaḥ || 59.10 (= 298) ||</l>
      </lg>
      <p xml:id="p172_l6" n="172,6"/>
      <lg n="172,6" xml:id="v172_6">
        <head>uktaṃ ca |</head>
        <l>amṛtasyeva kuṇḍāni sukhānām iva khānayaḥ |</l>
        <l>rater iva nidhānāni yoṣitaḥ kena nirmitāḥ || 59.11 (= 299) ||</l>
        <l>priyādarśanam evāstu kim anyair darśanāntaraiḥ |</l>
        <l>prāpyate yatra nirvāṇaṃ sarogeṇāpi cetasā || 59.12 (= 300) ||</l>
      </lg>
      <p xml:id="p172_l10" n="172,10">iti tasyā vacaḥ śrutvā śukaḥ prāha |</p>
      <p xml:id="p172_l11" n="172,11"/>
      <lg n="172,11" xml:id="v172_11">
        <l>vājivāraṇalohānāṃ kāṣṭhapāṣāṇavāsasām |</l>
        <l>nārīpuruṣatoyānām antaraṃ bahu vidyate || 59.13 (= 301) ||</l>
      </lg>
      <p xml:id="p172_l13" n="172,13">etat tvayoktaṃ pativratāviṣayaṃ nānyāsu | iti kathāṃ śrutvā prabhāvatī suptā |</p>
      <p xml:id="p172_l14" n="172,14">iti śukasaptatau ekonaṣaṣṭitamī kathā ||<pb n="173"/>
      </p>
    </div>
    <div n="60">
      <p xml:id="p173_l1" n="173,1">anyadā sā prabhāvatī gamanāya śukaṃ papraccha | śukaḥ prāha |</p>
      <p xml:id="p173_l2" n="173,2"/>
      <lg n="173,2" xml:id="v173_2">
        <l>gaccha devi yadā vetsi saṃśaye kṛtyam āgate |</l>
        <l>vīrasya nṛpater yadvat sabhāyāṃ nṛpadūtakaḥ || 60.1 (= 302) ||</l>
      </lg>
      <p xml:id="p173_l4" n="173,4">prabhāvaty āha | katham etat | śukaḥ |</p>
      <p xml:id="p173_l5" n="173,5"/>
      <lg n="173,5" xml:id="v173_5">
        <l>kacchādhipatinā devi tasya rājñaḥ sabhā śrutā |</l>
        <l>vicitrā devanirmitā sarvaratnavibhūṣitā || 60.2 (= 303) ||</l>
        <l>tāṃ draṣṭuṃ prahito dūto haridatta iti śrutaḥ |</l>
        <l>sahasraprābhṛto bhīru suratnahayahastakaḥ || 60.3 (= 304) ||</l>
      </lg>
      <p xml:id="p173_l9" n="173,9">sa dūtas tatpurīṃ gatvā nṛpaṃ dṛṣṭvā taṃ jagāda | matsvāmināhaṃ sacitrāṃtava sabhām avalokayitum utkalitaḥ | rājā prāha | prātar darśayiṣye |tato rājñā dvitīyadine dūta ākāritaḥ | sa ca sahasāgatas tāṃ sabhāṃvicitraratnakhacitāṃ dṛṣṭvā jalamayīṃ sthalamayīṃ veti niścetum aśaktaḥ kathaṃbhavatv iti praśnaḥ | śukaḥ | tataḥ sa pūgīphalaṃ puraḥ kṣiptvā sthalaṃ jñātvāgṛhaṃ yayau | iti kathāṃ śrutvā prabhāvatī suptā |<pb n="174"/>
      </p>
      <p xml:id="p174_l5" n="174,5">iti śukasaptatau ṣaṣṭitamī kathā ||</p>
    </div>
    <div n="61">
      <p xml:id="p174_l6" n="174,6">anyadā sā śukaṃ pṛcchati sma | śuka prāha |</p>
      <p xml:id="p174_l7" n="174,7"/>
      <lg n="174,7" xml:id="v174_7">
        <l>gaccha devi gatā vetsi rantuṃ cet tvaṃ nijaṃ naram |</l>
        <l>yathā tejukayā pūrvaṃ kṛtaṃ ciram ākāṅkṣitam || 61.1 (= 305) ||</l>
        <pb n="175"/>
      </lg>
      <p xml:id="p175_l1" n="175,1">prabhāvaty āha | katham etat | śukaḥ kathayati | asti khorasamābhidhānogrāmaḥ | tatra vaṇikputraḥ pārśvanāganāmā | tasya bhāryā rūpasaṃpannā ratalolupākulaṭā tejukā nāma | sānyadā sakhībhir vṛtā devayātrālokanāyagatā surūpasyaikasya puṃsaḥ rūpaṃ prekṣya saṃgamāya manaś cakre |</p>
      <p xml:id="p175_l5" n="175,5"/>
      <lg n="175,5" xml:id="v175_5">
        <head>yataḥ | uktaṃ ca |</head>
        <l>vivāhe devayātrāyāṃ rājaveśmani saṃkaṭe |</l>
        <l>paragehe vivāde ca devi nārī vinaśyati || 61.2 (= 306) ||</l>
        <l>gṛhe 'raṇye tathā deve havye tīrthe jalāśaye |</l>
        <l>vivāhe cotsave nityaṃ mālinīnilaye tathā || 61.3 (= 307) ||</l>
        <l>yātrāyāṃ strīsamūhe ca nirjane janasaṃkule |</l>
        <l>pattane ca tathā grāme svacchandā dvāravartinī || 61.4 (= 308) ||</l>
        <pb n="176"/>
        <l>khale kṣetre pravāse ca mārge veśmani catvare |</l>
        <l>praveśe nirgame rājñāṃ sadā yā kautukapriyā || 61.5 (= 309) ||</l>
        <l>prativeśmagṛhe śūnye rajakīsūcikīgṛhe |</l>
        <l>divārātrau ca saṃdhyāyāṃ durdine rājacatvare |</l>
        <l>śoke ca vyasane bhartuḥ svacchandā strī vinaśyati || 61.6 (= 310) ||</l>
      </lg>
      <p xml:id="p176_l6" n="176,6">tejukā ca taṃ dṛṣṭvā bhrūsaṃjñayā āhūyedam abravīt | ahaṃ tavāsaktā paraṃmadīyo bhartā duḥsaho niṣṭhuraś ca gṛhād bahir nirgantuṃ notsahe | ato yasmiṃstasmin divase 'smadgṛhadvāri ghaṭe kṣiptvā vṛściko moktavyaḥ | tadāhaṃvṛścikadaṣṭā bhaviṣyāmi | tvayāsmadgṛhadvāri vaidyena bhāvyam | iti saṃketaṃvidhāya svagṛhaṃ jagmatuḥ | tenāpi tathā kṛtam | sāpi ghaṭaṃ khaṭvocchīrṣakekṣiptvā iti jagāda | aham anena vṛścikena ghaṭasthena daṣṭā |iti rāraṭīti | so 'pi ca puruṣas tadā vaidyo bhūtvā tadgṛhadvāritasthau | tāḍaṃ bandhaü poṭṭaṃ malaü sūlaṃ pheḍaü visaṃ haraü iti jalpati |tadā ca sā bhartāraṃ jagāda |<pb n="177"/>
      </p>
      <p xml:id="p177_l4" n="177,4"/>
      <lg n="177,4" xml:id="v177_4">
        <l>dehi kāṣṭhāni me nātha mariṣyāmi na saṃśayaḥ |</l>
        <l>āhūya māntrikān vaidyān gatārtiṃ vā kuruṣva mām || 61.7 (= 311) ||</l>
      </lg>
      <p xml:id="p177_l6" n="177,6">tatas tadbhartā gṛhād bahiḥ sthitaṃ tam ākārayām āsa | vaidyo 'pi tāṃ dṛṣṭvātatpatiṃ jagāda | yady eṣā kāladaṣṭā jīvati tatas tvaṃ bhāgyavān aham apiyaśaḥpātraṃ bhavāmi | vaṇig āha | vaidya prasādaṃ vidhāya enāṃ viṣarahitāṃkuru | tataḥ sa vaidyaḥ kenāpi kaṭukabhaiṣajyena vanitauṣṭham ālipya tatpatimāha | aho vaṇik sarveṣām api viṣāṇāṃ samadhikaṃ mānuṣaviṣam eva |tato viṣasya viṣam auṣadham iti kṛtvā tvam asyā oṣṭhaṃ dhāva | tatovaṇik tathā kartum ārebhe | kṣaṇamātreṇa tasya vaṇijaḥ kaṭukauṣadhamiśrauṣṭhāsvādenamukhaṃ kaṭukaṃ saṃjātam | tato vaṇig āha | tvam evauṣṭhaṃ dhāvety uktvāvaṇik sthitaḥ | vaṇijo 'pi viṣaśaṅkārūḍhā | tato bahir gate vaṇijivaidyena sā kāmārtā yathecchaṃ bhojitā | tad anantaraṃ sā māyinī svasthābhūt |vaṇig api kṣaṇena svastho babhūva | upakṛtaś ca vaidyas tena caraṇaiḥspṛṣṭvā tvadīyo 'smīti | tataḥ sa vaidyacchadmanā gṛham āyāti satataṃvaṇiji bahir gate bhuṅkte ca tāṃ nityam | tato bhāmini evaṃ kartuṃ vaktuṃca yadi jānāsi tato yāhi |<pb n="178"/>
        <pb n="179"/>
      </p>
      <p xml:id="p179_l3" n="179,3"/>
      <lg n="179,3" xml:id="v179_3">
        <l>evaṃ kartuṃ ca vaktuṃ ca yo jānāti chalapriyaḥ |</l>
        <l>sa karotu sa yātv evaṃ kartuṃ bhoktuṃ nijaṃ hitam || 61.8 (= 312) ||</l>
      </lg>
      <p xml:id="p179_l5" n="179,5">iti kathāṃ śrutvā prabhāvatī suptā |</p>
      <p xml:id="p179_l6" n="179,6">iti śukasaptatau ekaṣaṣṭitamī kathā ||</p>
    </div>
    <div n="62">
      <p xml:id="p179_l7" n="179,7">anyadā sā prabhāvatī śukam āpṛcchati | śukaḥ prāha |</p>
      <p xml:id="p179_l8" n="179,8"/>
      <lg n="179,8" xml:id="v179_8">
        <l>priyam evānubhoktavyaṃ yāhi devi tadarthinī |</l>
        <l>kuhanasya yathā kānte saṃkaṭe 'si kṣamottare || 62.1 (= 313) ||</l>
        <pb n="180"/>
      </lg>
      <p xml:id="p180_l1" n="180,1">asti gambhīrākhyo grāmaḥ | tatra kuhano nāma rājaputra īrṣyāluḥ śūrojaḍaḥ strīpriyo durdharaś ca | tasyābhūtāṃ dve kalatre śobhikātejikākhyeratalolupe parapuruṣalampaṭe surūpe | tadbhartā tadrakṣaṇāya grāmād bahir nadītīregṛhaṃ cakre | dvārasthas te rakṣayati | anyadā sa tābhyām uktaḥ | yadākaścin nāpitaḥ samabhyeti tadā bhavyaṃ bhavati | tatas tenāpi bhrāmako nāpitaḥpreṣitaḥ pratisīrāntarais tayor nakhakalpanāya | tataś ca tayoś caraṇāntiras kariṇībahiḥsthān nāpitaḥ prakṣālayati | patiś cādūre pathi niviṣṭaḥ |tābhyāṃ ca sa nāpitaḥ suvarṇakaṭakam arpayitvā pracchannam evam uktaḥ | etad dravyaṃgṛhītvā āvayoḥ kenāpi sārdhaṃ saṃyogaṃ vidhehi | divākīrtir apitatheti pratijñāya rājaputram āpṛcchya jagāma | anyadātmamitraṃ navayauvanaṃkalāpātram anudgataśmaśruṃ strīveṣaṃ kārayitvā tayoḥ patyuḥ pārśve tena sahasamāgatya nāpita idam āha | mameyaṃ vallabhā | ahaṃ ca grāmāntaraṃ jigamiṣuryuṣmadgṛhaṃ vinānyatra moktuṃ na śaknomi | yato bhavatāṃ gṛhe strīyantraṇābhavyā | ity ukte tena pratipannaṃ muñceti | tataś caṇḍālo 'pi taṃmuktvā tayoḥ pārśve gato jagāda yad iyaṃ yuṣmābhir ātmīyā karaṇīyā |tatas te taṃ caṇḍālānītaṃ jñātvā bahu menāte | sa ca divā strīrūpīrātrau ca kāmukaḥ rājaputrakalatre prativāraṃ bhuṅkte | sa ca rājaputraḥstrīlolupas tatsaṅgamāya spṛhayati | yayāce ca tāṃ nityam | sā tukapaṭastrī neti jagāda | tato rājaputrasya strītve bhrāntir utpannā | tadbhrāntimapanetuṃ nijakalatre jagāda | devyādeśān mayā prātar mahotsavo vidheyaḥ |tatra bhavatībhir vivastrābhis tisṛbhir api nartitavyam | tataḥ sa strīcchadmākathaṃ nṛtyatu | iti praśnaḥ | uttaram | śukaḥ | tantryā liṅgāgraṃ niyamyagudamadhyagam ānamya sphuṭāṃ bhagākṛtiṃ kṛtvā patyau samāgate sahastatālaṃsarvā evaṃ vadantyo nanṛtuḥ |<pb n="181"/>
        <pb n="182"/>
      </p>
      <p xml:id="p182_l5" n="182,5"/>
      <lg n="182,5" xml:id="v182_5">
        <l>● ● ● ● ● ● ● ● ● ● ● ● ● ● ● ● ● ● ● ● ● ● ● ● |</l>
        <l>● ● ● ● ● ● ● ● ● ● ● ● ● ● ● ● ● ● ● ● ● ● ● ● •|| 62.2 (= 314) ||•</l>
      </lg>
      <p xml:id="p182_l7" n="182,7">rājaputro 'rthaṃ papraccha | tābhyām uktam | markaṭī kaṭisaṃdhir ucyate | tatastasyāṃ truṭitāyāṃ rājaputro 'nyat kalatraṃ kuryād ity arthaḥ | tato rājaputraḥstrīcaritraparāṅmukho mūḍhadhīḥ pratītaḥ | itaras tu tathaiva strīveṣeṇakalatre bhuṅkte |<pb n="183"/>
      </p>
      <p xml:id="p183_l3" n="183,3"/>
      <lg n="183,3" xml:id="v183_3">
        <l>tasmād yaḥ saṃkaṭe vetti kartuṃ vaktuṃ ca bhāmini |</l>
        <l>sa yātv atra yathākāmaṃ yathākālaṃ yathāsukham || 62.3 (= 315) ||</l>
      </lg>
      <p xml:id="p183_l5" n="183,5">iti kathāṃ śrutvā prabhāvatī suptā |</p>
      <p xml:id="p183_l6" n="183,6">iti śukasaptatau dviṣaṣṭitamī kathā ||</p>
    </div>
    <div n="63">
      <p xml:id="p183_l7" n="183,7">anyasmin pradoṣe prabhāvatī yāmīti śukaṃ pratyāha | śukaḥ prāha |</p>
      <p xml:id="p183_l8" n="183,8"/>
      <lg n="183,8" xml:id="v183_8">
        <l>yāhi devi na doṣo 'tra manoduḥkhe samāgate |</l>
        <l>tadduḥkhaśamanaṃ kartuṃ vetsi cec chakaṭālavat || 63.1 (= 316) ||</l>
      </lg>
      <p xml:id="p183_l10" n="183,10">yathā śakaṭālena nijakuṭumbamaraṇāya samudbhavad duḥkhaṃ cāṇakyapārśvāt nandakulamucchedya duḥkhaśamanaṃ kṛtaṃ tathā tvam eva ● ● ● ● ● ● ● ● ● ● ● ●● ● ● ● ● ● tasmāt tava paragṛhaṃ gantuṃ na yujyate |<pb n="184"/>
      </p>
      <p xml:id="p184_l1" n="184,1"/>
      <lg n="184,1" xml:id="v184_1">
        <head>uktaṃ ca |</head>
        <l>uḍugaṇaparivāro nāyako 'py oṣadhīnām<caesura/>amṛtamayaśarīraḥ kāntiyukto 'pi candraḥ |</l>
        <l>bhavati vikalamūrtir maṇḍalaṃ prāpya bhānoḥ<caesura/>parasadananiviṣṭaḥ ko na dhatte laghutvam || 63.2 (= 317) ||</l>
      </lg>
      <p xml:id="p184_l5" n="184,5">iti kathāṃ śrutvā prabhāvatī suptā |</p>
      <p xml:id="p184_l6" n="184,6">iti śukasaptatau triṣaṣṭitamī kathā ||</p>
    </div>
    <div n="64">
      <p xml:id="p184_l7" n="184,7">anyadā prabhāvatī śukam āpṛcchati sma | so 'py āha |</p>
      <p xml:id="p184_l8" n="184,8"/>
      <lg n="184,8" xml:id="v184_8">
        <l>gaccha ced viṣame vetsi kartuṃ kiṃcit kṛśodari |</l>
        <l>kṛtaṃ devikayā yadvat sakhījāravimuktaye || 64.1 (= 318) ||</l>
      </lg>
      <p xml:id="p184_l10" n="184,10">prabhāvatī prāha | katham etat | śukaḥ | asti kūṭapurābhidho grāmaḥ |tatra rājaputraḥ somarājaḥ | tasya maṇḍukā nāma patnī priyadarśanānarāntaralolupā | tāṃ caiko naraḥ kṛtasaṃketaḥ saghaṇṭako rātrau gṛhāṅgaṇebhuṅkte | tatpatir ghaṇṭāśabdaṃ śṛṇvann ekadā laguḍam ādāya pradhāvitaḥ ṣaṇḍaśaṅkayā |tataḥ ṣaṇḍaveṣadhārī upapatiḥ kathaṃ bhavitv iti praśnaḥ | śukaḥ | devikā nāma sakhī maṇḍukāyāḥ patiṃ ghaṇṭāśabdānusāriṇam āgacchantaṃdṛṣṭvā jārasya naśyato ghaṇṭālālāṃ haste dhṛtvā taṃ prati jagāda | bhāvukakāṃdiśīko vṛṣo naṣṭaḥ | tataḥ sa vyāvṛtya nijapauruṣaṃ patnyai kathayāmāsa | iti kathāṃ śrutvā prabhāvatī suptā |<pb n="185"/>
      </p>
      <p xml:id="p185_l9" n="185,9">iti śukasaptatau catuḥṣaṣṭitamī kathā ||<pb n="186"/>
      </p>
    </div>
    <div n="65">
      <p xml:id="p186_l1" n="186,1">anyadā prabhāvatī śukaṃ pṛcchati | śukaḥ |</p>
      <p xml:id="p186_l2" n="186,2"/>
      <lg n="186,2" xml:id="v186_2">
        <l>yujyate gamanaṃ devi tava tatra prabhāvati |</l>
        <l>vetsi ced viṣame vaktuṃ sitavastra ivākulaḥ || 65.1 (= 319) ||</l>
      </lg>
      <p xml:id="p186_l4" n="186,4">asti devi janasthānaṃ nāma pattanam | tatra nandano nāma rājāyathārthaḥ | tatpattane śrīvatso nāma śrāvakaḥ paraṃ maheśvararataḥ | tenaanyadā vārāṇasīṃ nagarīṃ prati prasthitena saśiṣyena pathi gacchatā ekaḥśiṣyaḥ māṃsaharaṇāya sthāpitaḥ | anyaśrāvakair dṛṣṭaḥ sa kathaṃ bhavatv itipraśnaḥ | śukaḥ prāha | yathā sarvaśrāvakā āgatyopaviṣṭāḥ tadāṭṭahāsaṃjahasuḥ | pṛṣṭaḥ sarvair jagāda | īdṛśo 'yaṃ śiṣyaḥ | mayoktaṃ māṃ saṃvartataabuddhyā anena māṃsasya ● ● ● ● | iti kathāṃ śrutvā prabhāvatī suptā |</p>
      <p xml:id="p186_l11" n="186,11">iti śukasaptatau pañcaṣaṣṭitamī kathā ||<pb n="187"/>
      </p>
    </div>
    <div n="66">
      <p xml:id="p187_l1" n="187,1">anyadā sā prabhāvatī calitā śukaṃ pṛcchati | śukaḥ |</p>
      <p xml:id="p187_l2" n="187,2"/>
      <lg n="187,2" xml:id="v187_2">
        <l>gaccha devi na kartavyo vilambaḥ puṇyakarmaṇi |</l>
        <l>yadi vetsi bhaye kartuṃ subuddhir haṃsarāḍ iva || 66.1 (= 320) ||</l>
        <pb n="188"/>
        <l>asti devi dharāpṛṣṭhe ramyaṃ kṣīṇanarākulam |</l>
        <l>daśayojanavistīrṇaṃ vanaṃ vihagavallabham || 66.2 (= 321) ||</l>
      </lg>
      <p xml:id="p188_l3" n="188,3">tatra gavyūtivistīrṇe śītacchāye jalāśayatīrasthite vaṭe śaṅkhadhavalonāma haṃsarāṭ sakuṭumbo medinīṃ bhrāntvā dinātyaye śete |anyadā teṣu haṃseṣu bhramaṇāya gateṣu pāparddhinā jālaṃ baddham | pradoṣāgatāḥpatitāḥ sarve 'pi kathaṃ mucyante | iti praśnaḥ | śukaḥ | tatas tusvaṃ kuṭumbaṃ tathā baddhaṃ jñātvā rātrau śaṅkhadhavalaḥ prāha | re re putrāyadāsau lubdhakaḥ prātar bhūruhaṃ samāruhya yuṣmān avalokayati tadā bhavadbhirmṛtakalpair ucchvāsaniḥśvāsarahitaiḥ sthātavyam | so 'pi yuṣmān mṛtāniti jñātvā yadā bhūmau sarvān kṣipati tadā sarvair apy uḍḍīya gantavyam |iti kṛte lubdhakaḥ prātaḥ samāyayau | tena te mṛtā itijñātvā bhūmau kṣiptāḥ tadā te uḍḍīya kāṅkṣitaṃ deśaṃ yayuḥ | itikathāṃ śrutvā prabhāvatī suptā |<pb n="189"/>
      </p>
      <p xml:id="p189_l10" n="189,10">iti śukasaptatau ṣaṭṣaṣṭitamī kathā ||<pb n="190"/>
      </p>
    </div>
    <div n="67">
      <p xml:id="p190_l1" n="190,1">anyadā calitā prabhāvatī śukaṃ pṛcchati sma | śukaḥ |</p>
      <p xml:id="p190_l2" n="190,2"/>
      <lg n="190,2" xml:id="v190_2">
        <l>atha ced yāsi kāmārtā yāhi bhīru gatā satī |</l>
        <l>plavaṃgama ivātmīyaṃ vaktuṃ vetsi yathāhitam || 67.1 (= 322) ||</l>
      </lg>
      <p xml:id="p190_l4" n="190,4">asti puṣpākaraṃ nāma vanam | tatra vanapriyo nāma vāmanavānaraḥ |sa kadācit samudrāntamaryādājale luṭhantaṃ makaraṃ dṛṣṭvā prāha | mitrakiṃ jīvitanirviṇṇas tvaṃ yad adya dharābhūmau samāgataḥ | iti vacaḥ śrutvāmakaro 'py āha |</p>
      <p xml:id="p190_l8" n="190,8"/>
      <lg n="190,8" xml:id="v190_8">
        <l>yasya yad vihitaṃ sthānaṃ yasya yad vetanaṃ kṛtam |</l>
        <l>tatraiva ramate cittaṃ tasya nānyatra vānara || 67.2 (= 323) ||</l>
      </lg>
      <p xml:id="p190_l10" n="190,10"/>
      <lg n="190,10" xml:id="v190_10">
        <head>uktaṃ ca |</head>
        <l>sarvasvarṇamayī laṅkā na me lakṣmaṇa rocate |</l>
        <l>pitṛkramāgatāyodhyā nirdhanāpi sukhāyate || 67.3 (= 324) ||</l>
        <pb n="191"/>
        <l>jaṇaṇījammaṇabhūmiṃ piasaṅgaṃ jīviaṃ dhaṇāsaṃghaṃ |</l>
        <l>pacchimaṇiddāvirikāmiṇiṃ ca dukkhehi muñcanti •|| 67.4 (= 325) ||•</l>
      </lg>
      <p xml:id="p191_l3" n="191,3">tad ahaṃ saphalajanmā saṃvṛttas tvadīyadarśanena |</p>
      <p xml:id="p191_l4" n="191,4"/>
      <lg n="191,4" xml:id="v191_4">
        <head>uktaṃ ca |</head>
        <l>sādhūnāṃ darśanaṃ puṇyaṃ tīrthabhūtaṃ hi sādhavaḥ |</l>
        <l>tīrthaṃ phalati kālena sadyaḥ sādhusamāgamaḥ || 67.5 (= 326) ||</l>
      </lg>
      <p xml:id="p191_l6" n="191,6">tasmāt sthalotpannaḥ prāṇivargas tu dhanyo yatra bhavādṛśāḥ priyavādino vartante |iti śrutvā vānara āha | aho makara | tvam adyaprabhṛti me prāṇādhikaṃmitram | tvam eva sauhṛdyavacasāṃ vaktā |</p>
      <p xml:id="p191_l9" n="191,9"/>
      <lg n="191,9" xml:id="v191_9">
        <head>uktaṃ ca |</head>
        <l>yataḥ satāṃ saṃnatagātri saṃgataṃ manīṣibhiḥ sāptapadīnam ucyate || 67.6 ||</l>
      </lg>
      <p xml:id="p191_l10" n="191,10">ity uktvā punaḥ prāha | mitra tvam adyātithir asmākaṃ bhava | iti bhaṇitvāamṛtasadṛśāni pakvaphalāni dadau | tataḥ prabhṛti pratidinaṃ kadalīphalāniyacchati | makaro 'pi nijadayitāyā arpayati | sā ca patiṃtatphalavṛttāntaṃ pṛcchati | sa ca sarvaṃ yathāsthitaṃ nivedayati | tataḥ sāgarbhānubhāvataś cintayām āsa | yo vānaro nityam īdṛśāni phalāni bhuṅktetasyaurasyaṃ māṃsam amṛtopamaṃ syāt | iti vicintya patiṃ prāha | mamagarbhānubhāvato vānarahṛdayapiśitabhakṣaṇe dohado vidyate | tad yadi pūrayasitadā jīvāmi | anyathāsaṃśayaṃ mama mṛtyur bhaviṣyati | iti śrutvādayitāgrahāc ca samudrataṭam āgatya vānaraṃ prāha | mitra tvadīyabhrātuḥ priyātvām ākārayati | asmadīyo gṛhopacāro vilokanīyaḥ | ity uktvāviśvāsya pṛṣṭhe cāropya pracalitaḥ | vānaras taṃ gacchantaṃ śaṅkitaḥ prāha |tatra gatena mayā kiṃ vidheyam | ity ākarṇya makareṇa cintitam | vānaro'sau tasmāt sthānān mayā nītaḥ katham ambhonidhitaṭaṃ yāsyati tasmātkathayāmi | ity avadhārya yathāsthitaṃ jagāda | tato vānaraḥ kathaṃbhavatv iti praśnaḥ | śukaḥ | vānaraḥ prāha | bho makara | tarhi tvaṃ māṃtatra vṛthā nayasi yato 'haṃ hṛdayahīno bhavāmi | mama hṛdayaṃ mamapārśve nāsti | makaraḥ | kva muktaṃ tvayā | vānaraḥ | mitra kiṃ naśrutaṃ tvayā |<pb n="192"/>
        <pb n="193"/>
      </p>
      <p xml:id="p193_l5" n="193,5"/>
      <lg n="193,5" xml:id="v193_5">
        <l>sarvadodumbare vṛkṣe hṛdayaṃ vaṭabhūruhe |</l>
        <l>cittam asti gṛhītvā tad āgacchāmi punar jalam || 67.7 (= 327) ||</l>
      </lg>
      <p xml:id="p193_l7" n="193,7">ity ukte tadā makaro mūrkhaḥ samudrāntam āyayau | vānaro 'pi tatpṛṣṭhataḥsamuttīrya śākhinam ārohati sma | tato makaraṃ jagāda | gaccha gaccha |nāhaṃ bhāvadṛśair atrastho gṛhītuṃ śakyaḥ |</p>
      <p xml:id="p193_l10" n="193,10"/>
      <lg n="193,10" xml:id="v193_10">
        <l>jalajantucarair nityaṃ jalamārgānusāribhiḥ |</l>
        <l>sthalajaiḥ saṃgatir na syāt dhruveti munibhāṣitam || 67.8 (= 328) ||</l>
        <pb n="194"/>
      </lg>
      <p xml:id="p194_l1" n="194,1">iti nirbhartsito vānareṇa makaraḥ svagṛhaṃ yayau |</p>
      <p xml:id="p194_l2" n="194,2"/>
      <lg n="194,2" xml:id="v194_2">
        <head>uktaṃ ca |</head>
        <l>utpannā yuktikāryeṣu buddhir yasya na hīyate |</l>
        <l>sa eva tarate durgaṃ jalānte vānaro yathā || 67.9 (= 329) ||</l>
      </lg>
      <p xml:id="p194_l4" n="194,4">iti kathāṃ śrutvā prabhāvatī suptā |</p>
      <p xml:id="p194_l5" n="194,5">iti śukasaptatau saptaṣaṣṭitamī kathā ||</p>
    </div>
    <div n="68">
      <p xml:id="p194_l6" n="194,6">athānyedyuḥ śukaṃ prāha prabhāvatī | śukaḥ |</p>
      <p xml:id="p194_l7" n="194,7"/>
      <lg n="194,7" xml:id="v194_7">
        <l>yāhi devi sukhaṃ bhuṅkṣva yadi te 'sti sahāyinī |</l>
        <l>vitarkasadṛśī kāle viṣame varavarṇini || 68.1 (= 330) ||</l>
      </lg>
      <p xml:id="p194_l9" n="194,9">asti vidyāsthānaṃ nāma grāmaḥ brāhmaṇānām | tatra keśavo brāhmaṇaḥ |tena ca snānāya gatena taṭāke ramyā vaṇikputrī dṛṣṭā | sa ca tāṃrantum icchati | anyadā tayā prokto dvijaḥ snānād utthitaḥ | yat tvaṃ mamaśirasi dvitīyaṃ ghaṭam āropaya | atas tena ghaṭam āropayatā tasyā oṣṭhaś cumbitaḥ |sa ca tathā kurvan patinā dṛṣṭaḥ | nīto rājakulaṃ kathaṃ mucyatām |iti praśnaḥ | uttaraṃ | śukaḥ prāha | atha tanmitraṃ vitarkonāma | sa ca tatsamīpam āgagatyedam abravīt | mitra tvayā rājakulagatenavacacety eva vākyaṃ jalpanīyaṃ nānyat | tathā kṛte ca mantriṇoktam |nāyaṃ doṣabhāk | prakṛtir evaṃvidhaivāsya | tenaiva cottareṇa loke sādhutāṃgato vitarkasāhāyikabuddhyā | yadi tvam api tathā jānāsi tadāgaccha | iti kathāṃ śrutvā prabhāvatī supta |<pb n="195"/>
      </p>
      <p xml:id="p195_l9" n="195,9">iti śukasaptatau aṣṭaṣaṣṭitamī kathā ||<pb n="196"/>
      </p>
    </div>
    <div n="69">
      <p xml:id="p196_l1" n="196,1">anyadā prabhāvatī śukaṃ pṛcchati | śukaḥ prāha |</p>
      <p xml:id="p196_l2" n="196,2"/>
      <lg n="196,2" xml:id="v196_2">
        <l>kuru jāraṃ viśālākṣi vijāraṃ kuruṣe yadi |</l>
        <l>yathā vejikayā pūrvam ardhasnāte patau kṛtam || 69.1 (= 331) ||</l>
      </lg>
      <p xml:id="p196_l4" n="196,4">asti sthānaṃ kalāsthānaṃ nāma | tatraiko vaṇiksutaḥ | tasya bhāryā cavejikā nāmātivallabhā | anyadā ca taṃ bhartāraṃ snāpayantī upapatiṃpūrvakṛtasaṃketaṃ pathi gacchantaṃ dṛṣṭvā nātra pānīyaṃ pracuram iti miṣāntaraṃkṛtvā pānīyānayanavyājād gṛhān nirgatā jāreṇa sākaṃ bahukālaṃ ca sthitā |tato 'rdhasnātaṃ patiṃ muktvā tathā sthitā kim uttaraṃ karotv iti praśnaḥ |uttaram | śukaḥ | tataḥ sā jāreṇa bhuktā svapativañcanaṃ vicintyātmānaṃkūpe cikṣepa | tataḥ kolāhalaḥ saṃvṛttaḥ | kūpe kāpi varākī patitāstītipravādaḥ saṃjātaḥ | tena tatpatis tadvacanaṃ śrutvā vyacintayat | nūnaṃsā matpatnī kūpe patitā bhaviṣyati | iti drutaṃ gatvāvalokayām āsa |tatas tāṃ kūpād ākṛṣyānīyāmānayat | iti kathāṃ śrutvā prabhāvatī suptā |<pb n="197"/>
      </p>
      <p xml:id="p197_l7" n="197,7">iti śukasaptatau ekonasaptatitamī kathā ||</p>
    </div>
    <div n="70">
      <p xml:id="p197_l8" n="197,8">etāvatīnāṃ kathānāṃ paryante tadbhartā madano deśāntarād āgataḥ | tasmiṃścāgate sā tathaiva tasmin snehalābhūt | śuka eva mandaṃ mandaṃ paṭhati |</p>
      <p xml:id="p197_l10" n="197,10"/>
      <lg n="197,10" xml:id="v197_10">
        <l>anurāgo vṛthā strīṣu strīṣu garvo vṛthā tathā |</l>
        <pb n="198"/>
        <l>priyo 'haṃ sarvadā hy asyā mamaiṣā sarvadāpriyā || 70.1 (= 332) ||</l>
      </lg>
      <p xml:id="p198_l2" n="198,2">paraṃ madano na śṛṇoti | upahāsya tadā caivaṃ vadati | yaḥ kaścid dhitaṃvākyaṃ śṛṇoti karoti ca sa paratreha ca śarmabhāg bhavati | iti muhurmuhuḥ paṭhitaṃ madanaḥ śrutvā pṛcchati | tataḥ sā svayam eva śaṅkitākathayati |</p>
      <p xml:id="p198_l6" n="198,6"/>
      <lg n="198,6" xml:id="v198_6">
        <head>uktaṃ ca |</head>
        <l>sarvatra śucayo dhīrāḥ sukarmabalagarvitāḥ |</l>
        <l>kukarmabhayasaṃtrastāḥ pāpāḥ sarvatra śaṅkitāḥ || 70.2 (= 333) ||</l>
      </lg>
      <p xml:id="p198_l8" n="198,8">āryaputra tvam eva vandyo yasya veśmani trivikramānītayugamadhyād ekaḥ śukaḥsarveṣāṃ lokānāṃ hitabhāṣako 'tra bandhupitṛsthānīyo viśeṣato mama |yathā yathā sā śukaṃ stauti tathā tathā śuko lajjati |<pb n="199"/>
      </p>
      <p xml:id="p199_l1" n="199,1"/>
      <lg n="199,1" xml:id="v199_1">
        <head>uktaṃ ca |</head>
        <l>baü jaï māraï macchalī to uṇṇaü karei |</l>
        <l>sīhu ju māraï matta gaa ṇahacampiā dharei •|| 70.3 (= 334) ||•</l>
      </lg>
      <p xml:id="p199_l3" n="199,3">tato madanas tad vacanaṃ śrutvāha | kiṃ tava śukenopakṛtam | katham īdṛgguṇo'sau jātaḥ | sā prāha | svāmin | satyasya vāco vaktā śrotāca na labhyate |</p>
      <p xml:id="p199_l6" n="199,6"/>
      <lg n="199,6" xml:id="v199_6">
        <head>uktaṃ ca |</head>
        <l>sulabhāḥ puruṣā rājan satataṃ priyavādinaḥ |</l>
        <l>apriyasya tu pathyasya vaktā śrotā ca durlabhaḥ || 70.4 (= 335) ||</l>
        <l>mahilā capalā svāmin niḥsnehā guṇavarjitā |</l>
        <l>kuvikalpā tanuprajñā yathoktaṃ satyam eva tat || 70.5 (= 336) ||</l>
        <l>manyate sukṛtaṃ naiva patiputraparāṅmukhī |</l>
        <l>pūrvasnehamayī mṛdvī kṛtakāryātiniṣṭhurā || 70.6 (= 337) ||</l>
        <pb n="200"/>
      </lg>
      <p xml:id="p200_l1" n="200,1"/>
      <lg n="200,1" xml:id="v200_1">
        <head>uktaṃ ca |</head>
        <l>kurvanti tāvat prathamaṃ priyāṇi yāvan na jānanti naraṃ prasaktam |</l>
        <l>jñātvā ca taṃ manmathapāśabaddhaṃ grastāmiṣaṃ mīnam ivoddharanti || 70.7 (= 338) ||</l>
        <l>samudravīcīva calasvabhāvāḥ saṃdhyābhrarekheva muhūrtarāgāḥ |</l>
        <l>striyaḥ kṛtārthāḥ puruṣaṃ nirarthaṃ niṣpīḍitālaktakavat tyajanti || 70.8 (= 339) ||</l>
        <l>saṃmohayanti madayanti viḍambayanti<caesura/>nirbhartsayanti ramayanti viṣādayanti |</l>
        <l>etāḥ praviśya hṛdayaṃ sadayaṃ narāṇāṃ<caesura/>kiṃ nāma vāmanayanā na samācaranti || 70.9 (= 340) ||</l>
      </lg>
      <p xml:id="p200_l9" n="200,9">svāmin | tvayi proṣite mayā kaṃcit kālaṃ tvadviyogaḥ soḍhaḥ | paścāc cakusakhīsaṃgatā | puruṣāntaraṃ rantukāmayā mayā gamanavighātinī sārikāhatā | anena śukena tu vacanaprapañcena saptati dināni sthāpitāham |ato mayā karmaṇā pāpaṃ na vihitaṃ manasā tu kṛtam |adyaprabhṛti tvaṃ mama jīvanamaraṇasvāmī | iti śrutvā madanaḥ śukaṃpṛcchati | sa āha |<pb n="201"/>
      </p>
      <p xml:id="p201_l3" n="201,3"/>
      <lg n="201,3" xml:id="v201_3">
        <l>prayojanam avijñāya jñātvā cātha manīṣiṇā |</l>
        <l>sahasaiva na vaktavyam acintyo vidhinirṇayaḥ || 70.10 (= 341) ||</l>
        <l>vihivihiaṃ cia laddhaṃ piasaṃgo jīviaṃ dhaṇaṃ dhaṇṇaṃ |</l>
        <l>juttaṃ savvaṃ jaṇavaaṇaṃ viaṇaviḍambaṇā ṇihilā •|| 70.11 (= 342) ||•</l>
      </lg>
      <p xml:id="p201_l7" n="201,7">svāmin | yady api kathayituṃ na yujyate tarhi śṛṇu |</p>
      <lg n="201,7" xml:id="v201_7">
        <l>mūrkhāṇāṃ madyapānāṃ ca nārīṇāṃ rogiṇām api |</l>
        <l>svāmin kāmāturāṇāṃ ca khinnānāṃ kopināṃ tathā || 70.12 (= 343) ||</l>
        <l>mattapramattabhīrūṇāṃ kṣudhārtānāṃ viśeṣataḥ |</l>
        <l>sukṛtaṃ skhalitaṃ cāryā na gṛhṇanti kṣamānvitāḥ || 70.13 (= 344) ||</l>
      </lg>
      <p xml:id="p201_l12" n="201,12">uktaṃ ca bhārate |</p>
      <p xml:id="p201_l13" n="201,13"/>
      <lg n="201,13" xml:id="v201_13">
        <l>daśa dharmaṃ na jānanti dhṛtarāṣṭra nibodha tān |</l>
        <l>mattaḥ pramatta unmattaḥ śrāntaḥ kruddho bubhukṣitaḥ |</l>
        <pb n="202"/>
        <l>tvaramāṇaś ca lubdhaś ca bhītaḥ kāmī ca te daśa || 70.14 (= 345) ||</l>
      </lg>
      <p xml:id="p202_l2" n="202,2">asyāś ca kukṛtaṃ kṣamyatām | atrārthe nāsyā doṣaḥ | kusakhīsaṅgād idam |</p>
      <p xml:id="p202_l3" n="202,3"/>
      <lg n="202,3" xml:id="v202_3">
        <head>uktaṃ ca |</head>
        <l>asatāṃ saṅgadoṣeṇa sādhavo yānti vikriyām |</l>
        <l>duryodhanaprasaṅgena bhīṣmo goharaṇe gataḥ || 70.15 (= 346) ||</l>
        <l>vidyādhareṇa tanayā bhuktā rājñaḥ purā chalāt |</l>
        <l>patināpi subhuktāpi nirdoṣeti vicāritā || 70.16 (= 347) ||</l>
      </lg>
      <p xml:id="p202_l7" n="202,7">śukaḥ kathāṃ madanāgre kathayām āsa | asti jagatītale malayo nāmaparvataḥ | tasya śṛṅge manoharaṃ nāma gandharvapuram | tatra madano nāmagandharvaḥ | tasya bhāryā ratnāvalī | tayoḥ sutā madanamañjarī | tasyārūpasaṃpadaṃ dṛṣṭvā devo vā dānavo vādhomukho muhyati | na ko 'pitadanurūpo varo labhyate yasya sā dīyate | athānyadā nāradaḥ samāyātaḥ |so 'py asyā rūpam avalokya mūrcchitaḥ sakāmo 'bhūt | paścāl labdhasaṃjñenaṛṣiṇā sā śaptā |<pb n="203"/>
      </p>
      <p xml:id="p203_l4" n="203,4"/>
      <lg n="203,4" xml:id="v203_4">
        <head>uktaṃ ca |</head>
        <l>taruṇī ramaṇī ratiramyatarā pramadā sukhadā ca sadā samadā |</l>
        <l>yadi sā subhagā hṛdaye nihitā kva jayaḥ kva ● ● ● ● ● || 70.17 (= 348) ||</l>
      </lg>
      <p xml:id="p203_l6" n="203,6">yad etasyā rūpe dṛṣṭe me smarajvaro jātaḥ tad iyaṃ śīlaviḍambanāṃ prāpsyate |tato rājā praṇamya prāha | svāmin prasanno bhūtvā prasādaṃ kuru |nārada āha | nāsyāḥ śīlakhaṇḍane doṣo bhaviṣyati na ca pativirahaḥ |meruparvate vipulāpurīnivāsī kanakaprabho nāma gandharvaḥ | satava putryā varo bhaviṣyati | ity uktvā nārado yayau | tato munivacanenatena gandharveṇa sodvāhitā | so 'nyadā tāṃ muktvā kailāsaṃ yayau |sāpi tadviyogārtā śilāpaṭṭe luṭhantī vastrādirahitā kenacid vidyādhareṇarūpātiśayam avalokya saṃyogārthaṃ prārthitā | sā taṃ na vāñchati |tatas tena tadbhartur gandharvarūpaṃ kṛtvā sā bhuktā | tataḥ kālakrameṇa tasyābhartā gṛham āgataḥ | tāṃ suratasukhasaṃtuṣṭām apaśyat | paropabhuktadeheyamiti tāṃ duṣṭāṃ matvā sāvaśyaṃ vadhyeti niścitya caṇḍikālayaṃ yayau |yāvat tadagrato mārayati tāvad anayā phūtkṛtam | svāmini mama tvayāvaro datto yat tava gandharvacakravartī putro bhaviṣyati | tat kathaṃ putramukhamadṛṣṭvā vipatsye | evaṃ vilapantyās tasyāḥ puratas tāṃ prati devī prāha |he gandharvavīra nāsyāḥ ko 'pi doṣaḥ | kiṃ tu vidyādhareṇeyaṃ tvadīyarūpamayena māyayā bhuktā | tato 'jānantyā asyā na doṣaḥ | anyac camuniśāpo vidyate | tata idaṃ saṃjātam | śāpavṛttāntaś ca niveditaḥ |tato munivacanād iyaṃ nirdoṣā tvayā grāhyā | iti gaurīvacanaṃ śrutvāsa niḥśaṅkaṃ tayā saha svasthānaṃ gatas tathaiva sukhito 'bhūt | tato vaṇikputrayadi madvacaḥ pramāṇaṃ tadainām aduṣṭāṃ prati prasādaṃ kartum arhasi |iti kīravacanān madanenānugṛhītā | tato haridatto 'pi putrāgamanatuṣṭomahotsavaṃ cakāra | tasmin mahotsave divyamālā patitā | taddarśaneśukasārikātrivikramāṇāṃ śāpamokṣāt svargagamanaṃ babhūva | madano 'pipriyayā prabhāvatyā saha sukhāni bhuṅkte |<pb n="204"/>
        <pb n="205"/>
      </p>
      <p xml:id="p205_l8" n="205,8">iti śukasaptatiḥ samāptā ||</p>
    </div>
  </body>
</TEI>
