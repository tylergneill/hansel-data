{pūrvabhāga}

<1>

[1,1]
	rajojuṣe janmani sattvavṛttaye
	sthitau prajānāṃ pralaye tamaḥspṛśe |
	ajāya sargasthitināśahetave
	trayīmayāya triguṇātmane namaḥ || 1 ||

[1,5]
	jayanti bāṇāsuramaulilālitā
	daśāsyacūḍāmaṇicakracumbinaḥ |
	surāsurādhīśaśikhāntaśāyino
	bhavacchidakhyambakapādapāṃśavaḥ || 2 ||

[1,9]
	jayatyupendraḥ sa cakāra dūrato
	bibhitsayā yaḥ kṣaṇalabdhalakṣyayā |
	dṛśaiva kopāruṇayā riporuraḥ
	svayaṃ bhayādbhinnamivāsrapāṭalam || 3 ||

[1,13]
	namāmi bharvoścaraṇāmbujadvayaṃ
	saśekharairmaukharibhiḥ kṛtārcanam |
	samastasāmantakirīṭavedikā-
	viṭaṅgapīṭholluṭhitāruṇāṅguli || 4 ||

<2>

[2,1]
	akāraṇāviṣkṛtavairadāruṇā-
	dasajjanātkasya bhayaṃ na jāyate |
	viṣaṃ mahāheriva yasya durvacaḥ
	suduḥsahaṃ saṃnihitaṃ sadā mukhe || 5 ||

[2,5]
	kaṭu kvaṇanto maladāyakāḥ khalā-
	studantyalaṃ bandhanaśṛṅkhalā iva |
	manastu sādhudhvanibhiḥ pade pade
	haranti santo maṇinūpurā iva || 6 ||

[2,9]
	subhāṣitaṃ hāri viśatyadhogalā-
	na durjanasyārkariporivāmṛtam |
	tadeva dhatte hṛdayena sajjano
	harirmahāratnamivātinirmalam || 7 ||

[2,13]
	sphuratkalālāpavilāsakomalā
	karoti rāgaṃ hṛdi kautukādhikam |
	rasena śayyāṃ svayamabhyupāgatā
	kathā janasyābhinavā vadhūriva || 8 ||

[2,17]
	haranti kaṃ nojjvaladīpakopamai-
	rnavaiḥ padārthairupapāditāḥ kathāḥ |
	nirantaraśleṣaghanāḥ sujātayo
	mahāsrajaścampakakuḍmalairiva || 9 ||


<368>

[368,9]
atrāntare janmadayākāṅkitaṃ kālapramoścandramasaḥ kādambarīsaṃbho-
gasukhamivopapādayitumapasasāra vāsaraḥ. anurāgapatākevollasadapa-
rasaṃdhyāvadhūtrapāvaraṇāyeva vitastāra vāsateyī. candrodayābhirāmaṃ ca
samagrameva jagadabhavat. evaṃ ca bhareṇāvatīrṇāyāṃ rajanyāṃ candrāpīḍa-
virābhilaṣitamunmīlitanayanakuvalayamutnastanīvīprasṛtakaranivāraṇā-
nubandhamanubhūtapratyāliṅganaṃsukhamabhiprārthitasurataparisamāptitrapāsubhagaṃ
kādambarīprathamasuratasukhamanubhūyaikadivasamiva daśarātraṃ sthitvā paritu-
ṣṭahṛdayābhyāṃ śvaśurābhyāṃ visarjitaḥ pituḥ pādamūlamājagāma.

[368,17]
āgatya ca samakālamevānubhūtakleśaṃ rājalokamātmasamaṃ kṛtvā
samāropitarājyabhāraḥ puṇḍarīke parityaktasarvasvakāryayoḥ pitroḥ
pādāvanucarankadācidatyadbhutokullanayananaigamajanāvalokito janmabhū-
misnehādujjayinyāṃ kadācidgandharvarājagauraveṇānupamaramaṇīyatamamahimni
hemakūṭe kadācidamṛtaparimalādhivāsasurabhiśiśirasarvapradeśahāriṇi
rohiṇībahumānena candraloke kadācidarniśotphullasahasrapattranivahodaka-
vāhini puṇḍarīkaprītyā lakṣmīnivāsasarasi kādambarīrucyā ca sarva
<369>traivāpareṣvapi ramyatareṣu teṣu teṣu sthāneṣu tayā saha janmadyākāṅyaivāpa-
risamāptānyapunaruktāni ca tāni tāni na kevalaṃ candramāḥ kādambaryā
saha kādambarī mahāśvetayā saha mahāśvetā tu puṇḍarīkeṇa saha puṇḍarī-
kopi candramasā saha parasparāviyogena sarva eva sarvakālaṃ sukhānya-
nubhavantaḥ parāṃ koṭimānandasyādhyagacchan.

